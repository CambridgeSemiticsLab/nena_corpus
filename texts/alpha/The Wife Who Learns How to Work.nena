dialect:: urmi_c
title:: The Wife Who Learns How to Work
encoding:: UTF-8
source:: cu vol 4 texts.html
text_id:: A35
version:: Version 1
place:: Babari, S
speakers:: NG=Nancy George
corpus_id:: 104

(1) xá-yuma mə́drə xá yàlaˈ bábu myàtələˈ xá yə́mma vàyulə.ˈ xína lə́tvalə ʾaxúna
xàta.ˈ mára yə̀mmiˈ bábi k̭a-díyyi mùlpələˈ ʾána mujjúrra ʾánnə tòrə lablə́nnun,ˈ
 ⁺ʾárra ⁺ʾak̭rìla,ˈ mú ʾodíla ⁺šúlə ʾàtxa.ˈ ʾáha ʾána c-⁺ámsən pàlxən.ˈ yə́mmu=da
màraˈ ⁺bəzdáyən là ⁺ʾámsət,ˈ xá mə́ndi ʾòyaˈ ʾánnə tórə máxi císux ⁺p̭arṱìla.ˈ
mára làˈ ⁺niɟáran là-viˈ p̭ṱ-òdən. (2) ʾáha bərrə̀šxələˈ pəlxànələˈ níxa níxa
ɟarvùsələ.ˈ ʾa-yála ⁺ɟùra váyələ.ˈ xà-yumaˈ yə́mmu màraˈ sə̀tva váyələˈ mára
brùniˈ hə́č-məndi lə̀tlan k̭a-⁺xàla.ˈ zúyzə=da lə̀tlanˈ dáxila xá mən-dánnə tòrəˈ
parmàxlə,ˈ bašláxlə ʾodáxlə k̭àlya?ˈ ʾe-⁺dána sə̀tvaˈ ci-parmíva k̭ənyàna,ˈ ⁺búsra
ci-bašlívalə ɟu-mə̀šxa,ˈ ci-mattívalə ɟú ʾátxa k̭adàlə ⁺ɟúrə.ˈ sə́tva mən-dàni
c-⁺axlíva.ˈ mára yə̀mmiˈ ʾána ʾè-⁺danaˈ b-xà tóra lá-ʾamsən pálxən.ˈ mára ʾaláha
 ⁺raxmànələ.ˈ mára ʾắɟar ʾaláha lá ⁺rxəmlə̀,ˈ mú ɟári ʾòdax ʾáxnan?ˈ ʾána b-xá
tóra là-ʾamsən pálxən.ˈ k̭a-díyyax b-⁺yásrən də́pnət dá tòraˈ ʾátən=da mən-ɟíbət
 ⁺dávən ɟári pàlxat.ˈ mára pàlxanˈ xób mára tóra pàrmax.ˈ (3) tóra pràmunaˈ jə́ns
 ⁺ṱuyátə ⁺bixáləna bašùləna.ˈ švavé xəzmané=da ⁺bək̭rayèna,ˈ bašúləna ⁺bixàləna.ˈ
váyəla bi-nisànə.ˈ xína ⁺dánət pəlxànəla.ˈ màraˈ yə̀mmiˈ ʾadìyyaˈ tóra ⁺bəsyàrunˈ
 ⁺ʾal-⁺šúla ɟári ʾàtən=da ʾátyat.ˈ mára xína ʾána mə́rtən ɟári ʾodànnə.ˈ
 ⁺bəsyárolə ⁺ʾal-dàhaˈ pəlxànələ.ˈ ʾé-⁺dana b-⁺dárət <?:Šāh Abbā̀s>ˈ ⁺rába ci-⁺xadə́rva
ɟu-mdìtaˈ xazíva mú ʾə̀tˈ mú lə̀t.ˈ b-sùysa ci-⁺xadə́rva,ˈ b-xáč̭č̭a júllə ʾatìk̭əˈ
k̭at-là yaṱṱívalə.ˈ (4) bəxzàyələˈ ɟu-ʾúrxa ⁺vàrələ,ˈ bəxzáyələ xá ... yála jī̀lˈ
ʾína xa-báxta sòtaˈ xa-tóra ⁺sirélə cəs-⁺ʾùydaləˈ ʾáha pəlxànələ.ˈ ⁺bəsláyələ
màraˈ brùniˈ ʾáha mùt ⁺šúlələ ʾá báxta sóta?ˈ ⁺ʾávva hak̭ùyələ k̭átuˈ mára masála
ʾàtxəla.ˈ ʾáha ... k̭uvvə̀ltəva ʾátxa ʾodávaˈ ʾána=da mə́rri ⁺ʾál ⁺xábrax
k̭uvvə̀ltətˈ ɟári ʾodàtlə ʾa-⁺šúla.ˈ mə́rrə làˈ ʾáha lèla ⁺spáy, ʾa-⁺šúla.ˈ xáč̭č̭a
dávə yávələ k̭àtuˈ mára ʾázət xa-tóra zònətˈ màyyət.ˈ ʾa-báxta xína là
mapləxxə́tta.ˈ xób púš b-šèna,ˈ ʾávət basìma,ˈ bərrə́šxələ.ˈ (5) ⁺bár háda ʾá
taxmùnələˈ málca ʾə́tvalə xa-bràtaˈ hə́č mə́ndi lè-ʾodava.ˈ c-⁺axláva ci-damxàva.ˈ
hə́č ⁺šúla lè-ʾodava.ˈ málca mə̀rrə ʾá yála honána yàlələ.ˈ ʾána bəxšávən brátan
yavváxla k̭a-dàha.ˈ ʾáha ʾa-bráta mayyíla ⁺ʾal-ʾùrxa.ˈ mə́drə bərrə̀šxələˈ xá-yuma
mára ʾátən ⁺hála lḕt ɟvíra?ˈ mára là.ˈ mára ʾána xa-bràta ʾə́tli.ˈ ⁺spày
brátəla.ˈ ʾáyya b-yavvə́nna k̭àtux.ˈ ⁺xlúyla=da ʾána ɟàni p̭ṱ-odə́nnə k̭áto.ˈ ⁺ʾávva
mára ʾána lə̀tli xá-ʾaxča zúyzəˈ k̭at-ʾána ⁺ʾámsən ɟòrən.ˈ mára ʾána
b-⁺hayyərrə̀nnux.ˈ ⁺xlúyla p̭ṱ-odə̀nnə,ˈ cúllə-məndi ʾána p̭ṱ-òdən.ˈ bráti yavvə̀nna
k̭átux.ˈ mára ⁺rába ⁺spày.ˈ ʾá bəšk̭ála labùlolə,ˈ bráta bəxzàyolə.ˈ mára mú xína
 ⁺spày=la.ˈ (6) bəɟvàroləˈ ⁺xlúyla vàdəna.ˈ bəšk̭álolə màyolə.ˈ màyolə,ˈ hə́č-məndi
lə̀tlun ʾánnə ɟu-béta.ˈ mára yə̀mmiˈ ʾàhaˈ bràtaˈ ʾána mùyyonˈ ɟvìron.ˈ ʾadìyyaˈ
ʾá ʾə́n xa-⁺šúla və̀dla,ˈ yávvat k̭átu xá mə́ndi ⁺ʾàxla.ˈ ʾə́n là və́dla,ˈ lá yávvat
hə̀č mə́ndi k̭áto ⁺ʾáxlaˈ hál ʾána ʾàtən.ˈ mára mə́jjət dáx c-óya ʾá ⁺šúla ʾodànnə?ˈ
mára làˈ ʾána mə́rri ʾátxəla ʾàtxəla.ˈ ⁺xábrət díyyi ʾàhələ.ˈ ʾá mára ⁺ràba
 ⁺spáy.ˈ (7) ʾáha bərrə́šxələ mə́drə pəlxànələ.ˈ xína málca yúvvələ k̭átu zùyzəˈ
 ⁺šúlu ⁺spày=lə xína.ˈ xíšələ ⁺ʾal-də́šta pəlxànələ,ˈ bitàyələ.ˈ ⁺bak̭úrələ yə̀mmiˈ
ʾá bráta xá ⁺šúla və̀ttəla yan-lá?ˈ mə́rra dū̀z tanyánnuxˈ dmə̀xtəla hal-ʾadíyya.ˈ
hə́č-məndi lèla və́tta.ˈ márələ k̭àtoˈ hál=ət lá pàlxatˈ hə́č-məndi là-⁺ʾamsat
 ⁺ʾáxlat ʾát ɟu-da-béta.ˈ ʾánnə mattúyəna xúrrac ⁺bixàlənaˈ k̭a-dáyən lèna yáva.ˈ
ʾáha bədmáxəla cpə̀nta.ˈ ʾó-yuma xína bitàyələˈ màraˈ yə̀mmi,ˈ ʾá bráta plə̀xtəla
yan-lá?ˈ mára hìˈ ʾána tanúyra ⁺šə́rtənva ʾánnə xáč̭č̭a k̭èsə ⁺ruppíla ɟu-tanúyra.ˈ
mə́rrə xáč̭č̭a láxma mé yàvvax k̭a-dá.ˈ xa-p̭ə́rc̭a xùrrac də́ryəna k̭átoˈ xa-p̭ə́rc̭a=da
làxma,ˈ ʾáxči ʾà p̭ṱ-⁺axlátla,ˈ là zóda. (8) níxa níxa ʾá bəlyàpəla.ˈ ⁺šúlət bèta
vádəla.ˈ cúllə mə́ndi vàdəla.ˈ xína vítəla m-áxxa ⁺ʾal-tàmmaˈ ʾá málca mára
k̭a-bàxtuˈ ʾáxnan ʾé brátan yuvválan xə̀šlaˈ ⁺xábra là vilálan mə́nno.ˈ xa-yúma
ʾázax xázzax ʾáha dàxila.ˈ ʾé mə́drə yə́mma bábət bráta bitàyənaˈ b-xáč̭č̭a júllə
ʾatìk̭əˈ t-lá yáṱṱi ʾánnə màlcələ ʾáha.ˈ ʾánnə=da ⁺rába xə̀dyənaˈ ⁺xábra yúvvəna
k̭até k̭át yə́mma bábət dá bráta bitáyəna xazzìla.ˈ (9) ʾánnə xa-dárya labúləna
pašcàšə k̭áto,ˈ ⁺šúlə labùləna.ˈ ʾánnə=da ⁺hùdrəna k̭atéˈ ⁺xa-⁺ràmšaˈ k̭at-màtti.ˈ
xáč̭č̭a ⁺xoravátu=da ⁺k̭əryèləˈ tíyyəna tìvənaˈ ⁺xa-⁺rámša ⁺bixàləna.ˈ k̭át ⁺ʾàxliˈ
ʾe-bráta bitáyəla brāt-málca k̭a-bábo mára bàbiˈ ʾáha xašùltəla,ˈ ʾáx dàha,ˈ ʾáha
túyma xšùllə.ˈ drítola ⁺tàmma.ˈ ʾátxa ɟári ʾòdətˈ ʾá tùyma xašlə́tlə.ˈ mára bàbaˈ
ʾá mút ⁺šùlələ ʾána-ʾodən?!ˈ mára ɟári ʾodə̀tlə ʾáha.ˈ ⁺čára lə̀t.ˈ k̭a-yə́mmo=da
máyəla cmá ⁺lavášə láxma barùyzə.ˈ mára ʾánnə=da xáč̭č̭a míyya ⁺máryəs ⁺ʾallèˈ
máccəslun k̭át ràcxiˈ ʾánnə ⁺xa-⁺ràmša ⁺ʾáxlax.ˈ (10) mára k̭amú ʾáxnan ʾá ⁺šùla
ʾódax?ˈ mára ʾáha lélə ʾò béta.ˈ láxxa xá náša lá pàləxˈ lè-⁺ʾaməs ⁺ʾáxəl.ˈ
 ⁺yúxsa xúrrac lè yávvi k̭atóxun ⁺ʾaxlítun.ˈ málca ⁺ʾávva bəxšàluləˈ báxtu=da
láxma marcùxula.ˈ mattúyəna ⁺xa-⁺rámša ⁺bixàləna.ˈ málca mára k̭a-do-yàlaˈ bàsma
ɟánux!ˈ bàsma ɟánux!ˈ ʾáxnan cmá šə́nnə lá ⁺mə́slan ʾáha malpàxvala.ˈ ʾáha dúla
cúllə ʾá béta šap̭ìraˈ cúllə mə́ndi ⁺spày.ˈ ʾáha ⁺rába xə̀dyaˈ xá-ʾaxča zúyzə
 ⁺palùṱələˈ yávələ dàvə k̭átu.ˈ mára cú-məndit ⁺báyyət ʾódət vùd.ˈ