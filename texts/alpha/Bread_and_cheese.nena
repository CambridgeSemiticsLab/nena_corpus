dialect:: Alquosh
title:: Bread and cheese
encoding:: UTF8
place:: NW Iraq
text_id:: A10
corpus_id:: 200

(28 0:00)ʾoðiwa lə́xma b-ʾàlquš.ˈ(29)qămɛ́θa ʾə́θwalɛ tănùra.ˈ ʾáθ-tănura măšəxnìwalə ʾu …ˈ m-qám mašxónəḥ măḥəð̣ṛiwa lɛ̀ša.ˈ(30)lɛ́ša m-ìlə?ˈ(31)kšáqli qàmxa,ˈ xə́ṭṭə - kúllɛ  zăṛàʾə-wɛwa,ˈ ʾə́θwālɛ xə̀ṭṭə -ˈ ṭaxníwālɛ, ʾoðíwalɛ qàmxa.ˈ(32)qámxa lɛšíwalə b-màyə-uˈ dárɛwa xmíra-mməḥ-u mə̀lxa-u …ˈ ʾu băhaṛā̀t,ˈ xákma băhaṛā̀t kəmrəxlɛ.ˈ(33)bás-kámta lā … lá-băhaṛāt də́x t-kéðila b-ʿằṛabi d-amrəx.ˈ kámta darɛ̀wa.ˈ(34)ʾoðíwa tréʾ ṭlăθa-šəkləd-lə̀xma,ˈ mənnɛy lə́xma răqìqaˈ ʾu mənnɛ́y paθxàθaˈ ʾu mənnɛ́y, ʾən măxəmíwālə rànda,ˈ ʾamriwalɛ xmìʾə-uˈ ʾóðiwa taxràθa.ˈ(35)ʾu taxráθa ʾaškā̀l-ilɛ …ˈ šə̀klə hadax:ˈ ʾáði d-gùpta;ˈ ʾəθwa mənnɛ́y s-sə̀sqə,ˈ mənnɛ́y d-ʿə̀ruq,ˈ d-gə̀rsaˈ …  ʾā́y taxràθa.ˈ(36)kúd lɛšìwalɛ,ˈ darɛwa xwána p-pàlga.ˈ(37)lɛšiwa-uˈ mqaṭṭíwalə lɛ̀ša,ˈ(38)ʾən wɛwa taxráθa-u paθxàθa,ˈ bás[z]-găròmaˈ - gàrmiwalɛ.ˈ(39)w-ən hawewa ráqqa d-lə̀xmaˈ - ráqqa … yaʿni ʾani răqìqəˈ - maxɛ́walɛ b-gèṛa.ˈ(40)géṛa qɛ́sa yărìxɛ-lə hadax;ˈ năqìða.ˈ(41)ʾu lə́xma răqíqa mṭapɛ́walə go mànzaq.ˈ(42)go mánzaq  dlà-čayəqˈ dárɛlə b-ìða,ˈ lánnăhu ṛàbə káwɛ.ˈ(43)ʾu ʾáni taxráθa-u paθxáθa hàr-b-iða;ˈ mə́nnɛy b-mànzaq,ˈ mə́nnɛy b-ìða mṭapɛ́walɛ.ˈ(44)klíθa l-bàxtɛ-la: ʾən ʾəθwaba d- … moráwa ʾíðaḥ p-tanúra dla … dlà-manzaqta.ˈ(45)mṭapɛ́walɛ p-tanúra hawewa … mŭlə̀hyaˈ - malhɛwa ló qɛ́sa lo bàrta.ˈ(46)bárta ʾani … [B. păṭòxə.ˈ] păṭòxə yaʿni …ˈ toràθa.ˈ(47)ʾā́y wewa šărɛ̀y, məskénə;ˈ làθwalɛ.ˈ(48)ʾā́y lə̀xma ʾu …ˈ lə́xma măpəlṭìwalə,ˈ xá-qəṣṣa răkìxa.ˈ(49)kúd paləṭwa, šăxína, taʾpìwalə;ˈ təttə̀-gaθaˈ lánnăhu mḍàwwar-wewaˈ(50)taʾpíwa ġðá-gaθa ʾaw təttə̀ʾ;ˈ payəšwa xá-məndi mθàllaθ.ˈ(51)baθə́r-dəx yawə́šwa, payəšwa -ˈ ʾarewa qàlwa hadax.ˈ(52)ṭamšíwalə b-màyə-uˈ darɛwalə p-sàllaˈ lo b- … paθàrtaˈ lo ṭabaqìyaˈ ʾamriwala táma-uˈ gðílaḥ m-qaṣàlə.ˈ(53)mkasɛ́walə xa-bɛ̀na-uˈ rakəxwa payəšwa x-pàsta.ˈ(54)ʾu taxráθa-u paθxáθa lá-rɛsiwalɛ b-màyə.ˈ(55)ʾā́y lə̀xma.ˈ(56)dáṛəx l-gùpta,ˈ déx ʾoðíwala gùpta.ˈ(57)ʾaθéwa mzabnàna-uˈ lo ʾáni d-ə́θwalɛ ʾə̀rwə-uˈ toràθa-u …ˈ guptəd-ʾə́rwə bə̀š-bassəmtɛ-la-uˈ bə̀š-rxəšta.ˈ(58)ʾoðíwala gùpta;ˈ hoyáwa xā̀m dəx d-ámrəx:ˈ  xā̀m.ˈ lắ-wawa wə́ðta … šlə̀qta.ˈ(59)zonə́xwala gùpta-uˈ mɛθə́xwala l-bɛ̀θa;ˈ(60)ʾoðə́xwala … qɛṣə́xwala zəlpə̀-zəlpə;ˈ măṛəθxə́xwala  b-màyə,ˈ xằ-qəṣṣa.ˈ(61)kpɛ́ša x- … x-ʿallùča,ˈ x-lastìk,ˈ hádax pšə̀rta.ˈ(62)mənnɛ́y d-bás-ʾoðiwala d- … m-mə̀lxa:ˈ ʾani … báθər-ma š-šalqìla,ˈ ʾoðíwala fə̀ṣṣə …ˈ [interruption](63)gùpta:ˈ  šalqìwala;ˈ ʾoðíwala … mə́nnaḥ p-tùma,ˈ mə́nnaḥ bás-b-mə̀lxaˈ - lá-darɛwa tùma gawaḥ.ˈ(64)túma tằri, yaʿni,ˈ lắ-tuma mən d-ani fə̀ṣṣə.ˈ [B. yărùqə.ˈ] yărùqə d-amrəx,ˈ ʾè.ˈ(65)băθə́r-dəx šaqlìwala,ˈ daʿkíwala b-ìðaˈ mṣănəṣlíwalɛ màyaḥ.ˈ ʿaṣrìwala,ˈ máyaḥ palṭìwa.ˈ(66)darɛ́wa túma p-pàlgaḥ,ˈ ʾu dabqíwala l-ə̀ġðaðəˈ - wola x-kŭbàbta.ˈ(67)darɛ́wala b-mə̀lxa;ˈ darɛ́wala p-qóqa lo p-sànda.ˈ(68)ʾu darɛ́wa máyə [interruption] máyə-u mə̀lxa,ˈ r-rešɛ̀yˈ ʾìman t-qɛṛáwa.ˈ(69)darɛwa máyə-u mə́lxa r-rešɛ̀y-uˈ(70)darɛwa ġðá-ṭapšə̀kθa,ˈ párčəd- … [B. faràšta.ˈ] făràšta ʾamriwala,ˈ t-ḥắṣu  … bṭə̀xta,ˈ ta t-páyəš yùqra r-réšaḥ,ˈ wə́l n-naxθàwa,ˈ xu máyə-u mə̀lxa-uˈ ʾu ʾàxliwa.ˈ</span>