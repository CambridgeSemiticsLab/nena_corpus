dialect:: barwar
title:: Nanno and Jəndo
encoding:: UTF-8
source:: bar text a35.html
text_id:: A35
place:: ʾƐn-Nune
speakers:: DG=Dawið Gwərgəs
corpus_id:: 38

(1) ʾíθwa tré xawràne,ˈ xa-šə́mme Nànno,ˈ xa-šə́mme Jə̀ndo.ˈ màra,ˈ xà-yoma,ˈ
Nànnoˈ zílle l-ʾə̀rxeˈ nubə́lle ṭxúna l-ʾə̀rxe.ˈ qəm-máwər txúne díye gu-ʾə̀rxeˈ
ʾu-ṭxàna-wewa.ˈ xa-bènaˈ xírre hàtxaˈ ʾína θéla ða-də̀bba.ˈ θéla tíwla qam-tắrət
ʾə̀rxe.ˈ (2) xìrreˈ mə́re ʾe-b-álaha ʾɛ-də́bba θéla tìwla.ˈ dáx pálṭən ʾàna?!ˈ
har-píšɛle gu-ʾə̀rxe.ˈ bar-xáčča xènaˈ mára ʾə́θyɛle xa-tèla.ˈ šláma-lləx xáθi
də̀bba.ˈ mə́ra b-šɛ́na xóni tèla!ˈ ʾat-dàx-it?ˈ mə́re háwət basìmta,ˈ spày-in,ˈ xáθi
də̀bba,ˈ ʾàt dáx-it?ˈ mə́re spày-in,ˈ basíma.ˈ (3) mòt wáða?ˈ b-álaha hon-tíwta
làxxa,ˈ xánči manyòxe.ˈ mə́re ʾáp-ʾana ṱ-átwən ʾáxxa kə̀sləx.ˈ tìwɛle.ˈ xáčča xéna
lɛ́la zìlta,ˈ ʾə́θyɛle xa-kàlba.ˈ ʾáp-aw šlàma llɛ́xu!ˈ b-šɛ́na-w ṭawàθa!ˈ ʾáp-ʾaw
tìwɛle.ˈ (4) xáčča xéna zìltɛla,ˈ θíθɛla ða-qàṭu.ˈ ʾáp-ay šlàma llɛ́xu!ˈ b-šɛ́na-w
ṭawàθa!ˈ ʾáp-ay tìwtɛla.ˈ tíwe xáčča xèna,ˈ xa-béna ʾə́θyɛle xa-ʾaqúbra
xāṣ-sùsa,ˈ maṭròye,ˈ ʾu-lwíša júllət xumàla,ˈ ʾu-maṭróye xāṣ-súse dìye,ˈ pyáða
táma tàma.ˈ (5) mukə̀lyəlle súse díye.ˈ xìrɛle.ˈ šlàma llɛ́xu!ˈ mə́ra b-šɛ́na-w
ṭawàθa.ˈ há xóna ʾaqúbra lɛ̀ka?ˈ mə́re b-álaha hon-zála xlùla.ˈ mə́ra lɛ́ka hátxa
ṱ-it-mxùmla-wˈ sɛ́pux ʾu-gugíye b-jùllux?ˈ (6) mə́re hon-zála xlùla.ˈ bas-mádam
ṱ-ítu tìwe,ˈ ṱ-átwən ʾáxxa kəslɛ́xu xàmlən.ˈ har-ṭapə̀nne xlúla.ˈ ʾáp-ʾaw tíwɛle
tàma.ˈ (7) mára xa-béna hádəx ʾáni tìwe,ˈ də́bba mə̀raˈ ʾáp-xa mənnɛ́xu lɛ́le
l-zmárta xa-mə̀ndiˈ maxmə́llɛni hox-tíwe ʾàxxa?ˈ qáṭu mə́ra he-b-álaha xáθi də̀bba,ˈ
ʾána yắðən zàmrən.ˈ zmìrra qáṭu,ˈ zmìrra.ˈ ʾu-qímla ʾánna har-rqàða.ˈ ʾaqúbra
gríšle sɛ́pe dìye,ˈ be-pálgət dìwənile.ˈ rqàðɛla,ˈ ʾu-píšla ṱ-ámrət xlùlɛle
táma.ˈ (8) munìxla xáčča.ˈ mə́ra manìxəx xáčča.ˈ də́bba qəm-mbaqràla qáṭu,ˈ mə́ra
xáθi qàṭu,ˈ ʾánna zmaryàθəx,ˈ m-ɛ́kət líptəlla hátxa basìme?ˈ mə́ra xáθi də̀bba,ˈ
šáwwa šə́nne tarjə́mən-wənwa gu-Wòlto.ˈ mə́ra xáθi qàṭuˈ zmaryáθəx basìmelaˈ
zmúrrən xánči xèna.ˈ (9) zmìrtɛla qáṭu xá-ga xétaˈ ʾu-qíme rqàðɛla.ˈ prìqelaˈ
ʾu-mə̀raˈ ʾánna zmaryáθa m-ɛ̀kət líptəlla?ˈ biš-basímela m-ănàha.ˈ ʾána
gu-Hàlmun-in líptəlla.ˈ zíltənwa tajərúθa tàma.ˈ šămánwa ʾánna bnáθa zmàraˈ
ʾu-lìptənna mənnéy.ˈ (10) har-tìwewa,ˈ xzéley téla lwíša ... júlle díye rába
šapìre-wɛwa.ˈ mə́ra ʾánna júllux hátxa šapíre m-ɛ̀ka xóni téla?ˈ yáʿni rába xá-mdi
prìšɛla júllux gu-d-ánna diyɛ́ni.ˈ mə́re xáθi də́bba ʾay-qə̀ṣṣətila.ˈ mə́ra mòdi
qə́ṣṣət?ˈ tànilɛni!ˈ (11) mə́re làˈ lɛ-ʾáθya mtanòye,ˈ xā́f náše šmàʾəllɛni.ˈ mə́ra
ʾàp-xa líθ.ˈ xìrelaˈ ʾáp-xa lɛ́la xə̀zye.ˈ har-ʾàxnəx,ˈ ʾáxni xonăwàθəx.ˈ (12)
mə́re ʾána xá-bena tfíqən xa-kísa hátxa ṃə̀ḷyɛwa dáwa.ˈ ʾu-zìlɛn,ˈ xpírɛn xo-ðà
ʾilána,ˈ mṭúšyənne tàma-wˈ ʾu-kút-bena-bena šaqlə́nni xa-dàwa mə́nne díye.ˈ
ʾu-dámxən xo-d-à ʾilánaˈ rəš-d-ó-dawa dìyi,ˈ ta-t-lá-ʾaθe xa-šaqə̀lle.ˈ

(13) Nánno hóle maṣyòθe.ˈ mə́re téla maxzə̀nnux.ˈ bábux mnalə̀nne!ˈ ʾó-dawa
šaqlə̀nne mə́nnux.ˈ spírɛle Nánno hál ʾɛ-gə-ṱ-ila kúlla zìle,ˈ kút-xa zílɛle
ðà-gota,ˈ ʾáw npílɛle báθra báθra tèla.ˈ npílɛle báθra báθra tèla,ˈ zílɛle,
zílɛle, zìlɛle,ˈ xə́zyɛle téla dmíxa xo-ða-ʾilàna.ˈ (14) ʾə̀θyɛle,ˈ šqíləlle
ða-qaṭìta,ˈ xa-qɛ̀sa.ˈ mə̀xyəlle téla.ˈ téla rìqɛle.ˈ ʾaw-ʾə́θyɛle xpírɛle
mpúlṭəlla dáwət tèlaˈ ʾu-nùbləllaˈ l-bɛ̀θa.ˈ zìlɛle.ˈ qəm-nabə́lle dáwa kúlle
mə́nne dìye.ˈ píšle milyonèr.ˈ (15) zwínne bɛ̀θa-wˈ zwínne məndiyàne,ˈ píšle
xá-məndi prìša gu-d-a-máθa,ˈ biš-zángin m-kùlla.ˈ θéle Jə̀ndo,ˈ xáwre dìye.ˈ
qəm-mbaqə̀rreˈ Nánno xòni,ˈ ʾáwwa mā̀l,ˈ m-ɛ̀ka?ˈ mə́re qə́ṣṣət rìxtɛla.ˈ (16)
ʾu-dbìšle ʾə́bbe díye,ˈ bắye t-yắðe m-ɛ̀kɛla.ˈ mə́re b-álaha hàtxɛla qə́ṣṣət.ˈ
zìlənwa-wˈ θèla,ˈ tíwla haywàne-wˈ ʾu-zmírra-w xárθa téla mə́re ʾítli dàwa.ˈ
ʾu-gléle ʾɛ́ka mṭùšyəlle.ˈ npílli báθre dìye,ˈ qəm-šaqlə̀nne.ˈ mə́re ʾɛ̀kətwa tíwa?ˈ
mə́re gu-ʾə̀rxe.ˈ

(17) qímɛle Jə́ndo yómət trè,ˈ zílɛle l-ʾə̀rxe.ˈ mə́re xá-ga xéta ṱ-áθi yátwi
tàma.ˈ mə́re ṱ-áθi xá-ga xéta l-ʾə̀rxe.ˈ zílɛle ʾáw l-ʾə̀rxe,ˈ mṭúšyəlle
gyān-dìye.ˈ ʾanna-ʾə̀θye.ˈ θíθɛla də̀bba,ˈ ʾə́θyɛle kàlba,ˈ θíθɛla qàṭu,ˈ ʾə́θyɛle
ʾaqùbra,ˈ sab-wíðe-wɛwa tàgbirˈ ʾap-tə́mməl táfqəx b-ġðàðe.ˈ (18) xá-bena hò!ˈ
hóle θéle téla tə́ngər tə̀ngər,ˈ ʾáqle twìrta-wˈ xáṣe šmìṭa.ˈ ʾə́θyɛle tə́ngər
tə̀ngər,ˈ mə́ṭyɛle tàma,ˈ mə́ra mà-lux xóni téla?ˈ mòdi θíθa ʾə́bbux?ˈ júlle díye
kúlle mpurə̀pṭe.ˈ kɛ̀la ʾan-júllux?ˈ mòdi θíθa ʾə́bbux?ˈ hádəx ṱ-ítwa mčok̭ə̀bna
tə́mməl.ˈ ʾə́dyo mòdi θíθa ʾə́bbux?ˈ (19) mə́re hā̀l-uˈ hàtxa-wawa.ˈ xa-náša ʾə́θyɛle
mə̀xyəlli,ˈ ʾu-šqíləlle kúlla dáwa ʾu-nùbləlle.ˈ ʾu-lán-ðaʾa dáxile ðìya.ˈ ʾána
kázən xáθi də́bba lá mtanə́nna qə̀ṣṣətˈ m-ɛ́ka dàwe.ˈ mə́rəx ʾə́lla mtanìla.ˈ
ʾu-xa-mašmóye-wewa ʾəllɛ̀ni lázəm.ˈ (20) ʾɛ̀ka ṱ-áwe mašmóye?ˈ xìrɛle.ˈ mə́re
b-xšáwən gu-d-ay-ʾə̀rxe-wewa.ˈ mṭúšyəlle gyān-díye gu-ʾə̀rxe.ˈ mə́re bálki
ṱ-ile-ʾáp-ʾədyo ʾə̀θya.ˈ qíme wìre.ˈ mə́re wúru ṭằyəx.ˈ bálki ṱ-ile-ʾə́θya
ʾap-ʾə́dyo tàma.ˈ wírela gu-ʾə́rxe ṭằya.ˈ ʾu-Jə́ndo xá-bena xìrɛleˈ ʾína ʾáni kúlla
wìre,ˈ šmáʾəlle qalèy.ˈ qímɛle mṭúšyəlle gyān-dìye.ˈ (21) w-ánna ṭíye ṭíye
ṭìye.ˈ xa-bènaˈ xa-mənnèyˈ tfìqɛle b-áqle díyeˈ mə́re hòle!ˈ ʾáxxa mṭùšyəlle
gyáne.ˈ ʾu-rípeləlle kùlla,ˈ nyása-w xàla ʾə́bbe-diye.ˈ (22) ʾaw-ràqa-wˈ
hal-ʾɛ́-ga ṱ-ile-mə́ṭya l-màθa,ˈ pálge zìla-wewa,ˈ ma-t-wɛ́wa xìləlle.ˈ mə́ṭyɛle
gu-máθa npìlɛle.ˈ ʾə́θye reše-dìyeˈ mà-lux xóni Jə́ndo!?ˈ mòdi qəṣṣə́ttux?ˈ mə́re
b-álaha hàtxa θéle ʾə́bbi.ˈ

(23) manay-díye mòdi?ˈ náša gắrəg lá mṭằmeˈ kút ṱ-ile-wíða xà-mdi,ˈ ʾána ṱ-óðən
ʾaxwàθe-diye.ˈ