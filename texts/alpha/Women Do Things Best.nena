dialect:: urmi_c
title:: Women Do Things Best
encoding:: UTF-8
source:: cu vol 4 texts.html
text_id:: A5
place:: +Hassar +Baba-čanɟa, N
speakers:: YD=Yulia Davudi
corpus_id:: 125

(1) xà-yumaˈ xà-danaˈ ⁺màlla,ˈ xa-⁺màlla ʾə́tva.ˈ ɟu-màtaˈ tívəva nàšəˈ ⁺rába
hamzùməva m-⁺uydálə.ˈ xá mən-do xína hamzùməvaˈ ʾùrzə.ˈ ʾánnə məššəlmànəˈ ʾùrzə
c-ávi b-nošé,ˈ nək̭və c-ávi b-nošè.ˈ ʾánnə ʾúrzə vílun màraˈ ʾó-məndit bàxtaˈ
nə̀k̭vaˈ ʾodàləˈ həč-nàšaˈ càlləˈ cutànəˈ le-ʾodìlə.ˈ càlləˈ ʾánnə xá-ʾaxča
xelànə.ˈ cutànəˈ ʾán=ət ⁺ʾàrra ci-parmílaˈ cùtan.ˈ ⁺bəddàyot?ˈ hìˈ lè ʾodílə.ˈ
nə́k̭va buš-xelántəla m-cùl-məndiˈ ⁺ʾé-dān ⁺bayya-ʾóda xà-məndi.ˈ (2) ʾa-⁺màllaˈ
ɟu-béta ⁺xìla,ˈ šə̀tya,ˈ ⁺hàmmam vída,ˈ ⁺xàsu príxa,ˈ ⁺ràbaˈ ⁺bìyyuna,ˈ
 ⁺bìyyunaˈ, màraˈ ʾá mut-⁺xàbrələ?ˈ báxta ʾíla <?:zayifè.ˈ zayifè> ci-⁺k̭ári
k̭a-bàxtaˈ ⁺yánə ⁺basùrtəla.ˈ báxta mùdila k̭átˈ xà-məndi ʾóda k̭a-náša?ˈ mára làˈ
ʾó-məndit bàxta ʾodáləˈ náša lè-ʾavədlə.ˈ (3) ʾá ⁺màllaˈ hónu yávulə
b-dan-⁺mállə xìnə,ˈ nášə xìnə.ˈ bitáyələ bèta.ˈ bək̭yátəl b-bàxtu.ˈ mára ʾàtənˈ
xa-bàxtaˈ mù-⁺ʾamsat k̭áti ʾódat?ˈ mára hə̀č-məndiˈ mù p̭ṱ-odànnux?ˈ mára
k̭at-màrənaˈ ʾá-məndit bàxta ʾodáləˈ hə́č-naša lè-ʾavədlə,ˈ cállə cutánə
lè-ʾodilə.ˈ ʾíta ʾát mùdivat?ˈ ɟánax mùdivat?ˈ k̭áy mù-p̭ṱ-odat?ˈ <?:mắsălan>
ʾən-⁺báyyat ʾòdatˈ mu-p̭ṱ-òdat?ˈ (4) mára nàša,ˈ ʾóyan ⁺xlàpux,ˈ hónux lá-hallə
b-hōn-nàšə.ˈ ʾáxnan ʾə́tlan xayúyta šap̭ə̀rta.ˈ ⁺byáyəna xayúytan parpəssìla.ˈ ʾát
k̭àm hónux yúvvut b-hōn-nášə?ˈ làˈ k̭u-vúd xázzən mu-⁺báyyat ʾòdat.ˈ k̭ù!ˈ vùdˈ
mù-⁺bayyat ʾódat?ˈ ⁺šarùyələˈ mxàyoˈ ⁺bambùčo.ˈ k̭ú vúd xázzən mu-p̭ṱ-òdat!ˈ màraˈ
ʾálaha ⁺málla hónu yùvvulə m-ída.ˈ mára cmá=t ʾə́tlax lə̀tlaxˈ honé yavvílə
m-ìda!ˈ ʾàna k̭ám yavvə́nnə hóni m-ída?ˈ k̭ù!ˈ ⁺báyyən xázzən mù-p̭ṱ-odat.ˈ mára
 ⁺bàyyət?ˈ har-ʾàtxa ⁺báyyət?ˈ mára hìˈ ⁺báyyən xázzən mù-⁺bayyat ʾódat.ˈ (5)
 ⁺málla c-azə́lva ptàna ʾavə́dva,ˈ ptàna,ˈ ɟu-də̀štaˈ ɟu-xàk̭laˈ ptàna ʾavə́dvaˈ bí
... tré-danə tòrə.ˈ ʾáyya báxta xə̀šlaˈ mən-⁺bàzārˈ zvə̀nnaˈ tré-danə núynə ⁺rába
 ⁺ɟùrəˈ ⁺xvàrə.ˈ lublèla,ˈ muttéla ɟu-ʾùpraˈ ⁺tàmaˈ ʾé-duca k̭at-⁺màllaˈ ptàna
ṱ-avə́dva.ˈ (6) ⁺málla móriša bərrə̀xšələˈ xa-xá-jarɟa bərrə̀xšələˈ járɟət d-trè,ˈ
járɟət ⁺ṱlàˈ járɟət ⁺ʾàrp̭a,ˈ xa-b-xá bəxzáyələ ʾòyˈ nùynə dúna ⁺plə́ṱlun!ˈ ⁺rába
bəxdàyələ biyyé.ˈ bəšk̭alèləˈ ʾupré tammuzèləˈ mattúyəl ⁺ʾal-màrza.ˈ báxta
labúləla ⁺cavə̀traˈ k̭àtuˈ ⁺ʾal-xàk̭la.ˈ sắbab baxtàyˈ ci-bašliva làxmaˈ ⁺cavə́tra
ci-lablíva k̭a-ʾúrzā́n ṱ-ína pəlxána ⁺ʾal-vàddar.ˈ ʾə́tvala yala-sùraˈ yala-súra-da
 ⁺ṱenávalə ⁺ʾal-⁺xàsoˈ lablàvalə.ˈ ɟári šak̭láva b-dá-ʾido b-dè-ʾidoˈ ʾu-yála súra
 ⁺ʾal-⁺xàsoˈ labláva làxmaˈ k̭a-⁺ɟòro,ˈ k̭a-nàšə.ˈ (7) lúbəlla láxma ⁺tàma.ˈ ⁺màlla
mərrəˈ ⁺bəddàyət mú=ila?ˈ mə́rra là.ˈ mə́rrə tré-danə nùynə,ˈ ptàna vadə́nvaˈ
tre-nùynə ⁺plə́ṱlun ɟu-ʾúpra.ˈ ʾànnəna ʾan-núynə.ˈ b-lablàtlun,ˈ b-⁺xallàtlunˈ
tamməzàtlunˈ ʾú bašlàtlunˈ k̭alyàttun.ˈ ʾána ⁺bèrašə ṱ-átən ṱ-⁺axlə̀nnun.ˈ

(8) bəšk̭aléla nùynə,ˈ ɟə̀xcəla.ˈ bitáyələ ⁺bérašə ⁺málla šuršìyya,ˈ jìyya.ˈ
cúllə-yuma šíma víyəl ⁺bəṱráya ptána ⁺bár k̭ənyànə.ˈ ⁺hámmam vàdələˈ bitáyələ
k̭at-yátəv làxma ⁺ʾáxəl.ˈ bəxzáyələ ʾína xá ⁺tàsa,ˈ ⁺tása ɟùrtaˈ ⁺dàvvə,ˈ ⁺dàvvəˈ
másta ci-⁺ṱarpìlaˈ c-odíla ⁺xàlva,ˈ ⁺k̭aríla ⁺dàvvə,ˈ mə́lxa ɟávo mìyya.ˈ
 ⁺dàvvəna-ʾannə.ˈ muttíla xá ⁺tása ⁺ɟúrta ⁺dàvvə k̭átuˈ ʾu-làxma.ˈ (9) xáč̭č̭a
mən-⁺dávvə štìləˈ mə́rrə bàsˈ ʾan-núynə dàx vəttḗt?ˈ mə́rra mùt núynə?ˈ mə́rrə
nùynəˈ nùynə.ˈ mə́rra mùt-nuynə?ˈ ʾát xú-lētva xíša núynə dok̭ə̀tva?ˈ xíšətva ptàna
vádaˈ ɟùˈ xàk̭la.ˈ nùynəˈ ɟu-nàrəna.ˈ mə́rrə báxta ʾàvən ⁺xlápax,ˈ ʾána ʾùdyuˈ
k̭èdamtaˈ ptàna vádənvaˈ tré núynə ⁺ɟùrəˈ dvik̭évən yuvvḗn k̭àtaxˈ k̭at-ʾát
bašlàtləˈ k̭alyàtləˈ ʾána ʾátən ⁺ʾaxlə̀nnun.ˈ mə́rra b-aláha ʾá ⁺málla hónu yùvvulə
m-ída.ˈ (10) k̭ə́mlə k̭a-da-báxta k̭at-màxə.ˈ ʾa-báxta k̭ə́mla bərrák̭a ɟu-nàšəˈ ɟú
màtaˈ ʾáy havā̀r č̭arč̭úrə.ˈ cúllə ʾúrzə baxtáy ⁺plə̀ṱlunˈ cúllə ⁺yaṱṱìva
k̭a-⁺ʾuydálə-xina.ˈ mù=ilə?ˈ mù=ilə?ˈ mə́rra ⁺málla šuddə̀nnələ.ˈ šuddə̀nnələ.ˈ ʾáy
 ⁺málla ʾávən ⁺xlàpux,ˈ mú=ilə vìyya?ˈ k̭ám k̭a-da-báxtux mxàyət?ˈ ʾáyya
 ⁺bər-càlba!ˈ ⁺bər-càlba!ˈ ʾáyya ⁺bər-càlba!ˈ ʾána múyyən k̭áto nùynə.ˈ mára núynə
m-ìca?ˈ mára mùt núynə ⁺málla?ˈ bàxta márəlaˈ ⁺ʾàvvaˈ k̭áti màrəlˈ ʾána núynə
múyyən mən-xàk̭la,ˈ k̭àlilunˈ k̭àtˈ k̭alyánnun k̭átu ⁺ʾaxə̀llun.ˈ ʾána=da lə̀tli núynəˈ
ʾávva=da k̭íməl k̭a-diyyi-mxàya.ˈ (11) cúllə ʾan-⁺xuyravàtuˈ márəna yá ʾalàha!ˈ
ʾaláha ràxəm ⁺ʾal-màllaˈ ʾá dúlə šuddə̀nna.ˈ ʾo-⁺màllaˈ ʾát šuddə̀nnuxˈ hónux
yùvvut m-ída.ˈ ɟu-xàk̭la,ˈ ɟu-ʾùpraˈ núyna ci-lè-ʾoya!ˈ ʾáy havā̀rˈ mxáyələ
ɟu-rìšuˈ mára ʾáy havā̀r m-ídət báxtaˈ dùz marétunva.ˈ (12) ⁺plàṱaˈ bərràk̭ələˈ
bərrə̀xšələ.ˈ bərrə́xšələ xá-taxàna,ˈ taxàna,ˈ ⁺xə̀ṱṱəˈ k̭àmxaˈ c-avə̀dlunˈ ʾə̀rxə
ʾə́tlə,ˈ ⁺ʾə̀rxə.ˈ bərrə̀xšələˈ mxáyəl ⁺tàrra.ˈ bàxtu ⁺tárra ptáxula.ˈ báxtu=da
 ⁺bəddàyəla.ˈ ʾò máraˈ ʾána lè-⁺ʾorənˈ b-é-ducta ṱ-ila bàxtaˈ ʾána lè-⁺ʾorən.ˈ
màraˈ k̭u-ta-⁺vùr.ˈ ⁺və́rrux ⁺və̀rrux,ˈ là ⁺və́rrux,ˈ har-ʾádi ⁺hàvar dáryan k̭at-ʾat
tíyyətva ⁺ʾal-ɟàni.ˈ ⁺bəddàyət-xina?ˈ xèla ʾávəd ⁺ʾálli.ˈ (13) ⁺ʾávva màjbur
pyášələ.ˈ ⁺várəl ɟavàyˈ bèta.ˈ ʾílə ⁺xorət ⁺ɟòro.ˈ taxána mən-ʾə́rxə bitàyələ.ˈ
bəxpák̭əna ⁺ʾùydalə.ˈ ʾáy b-šèna!ˈ b-šèna!ˈ ʾá dax-mə̀nnux!ˈ tùy!ˈ ⁺rába xdíli
k̭am-xazzə̀nnuxˈ ʾu-⁺bixàla,ˈ bəštàyəna.ˈ ʾùˈ taxána xə́šlə ʾídu ⁺šúlə ⁺xàlləl.ˈ
(14) ʾe-báxtət taxànaˈ mə́rra k̭á ⁺màllaˈ ⁺bèrašəˈ ʾána dúcti daryànnaˈ làxxaˈ
dúctət ⁺ɟóri daryánna ⁺tàmma.ˈ dúctət dìyyux=da daryánna ⁺támma.ˈ b-ʾák̭li
k̭at-və̀dli,ˈ k̭èmətˈ ʾátət cə̀sliˈ ʾən-là,ˈ č̭ar č̭ə̀rranˈ taxána b-k̭ā̀mˈ
bət-⁺k̭aṱə̀llux.ˈ tányan k̭at-k̭ímətva ʾal-ɟàni.ˈ (15) ⁺málla ʾúxča ⁺narahàt=iləˈ
mára mən-ɟú ⁺č̭àla pə́lli ɟu-k̭ùnyaˈ pə́lli ɟu-xa-núyra xìna,ˈ ʾá mùt-⁺k̭əṱma tílə
b-ríši?ˈ k̭àm xayúyti purpəssáli?ˈ xə́šca vàyələˈ bədmàxənaˈ báxta níxa ʾák̭lo
 ⁺pašùṱulaˈ k̭at-⁺málla k̭ā̀m.ˈ ⁺málla ɟu-k̭yàmtuˈ dúcto šaxlùpola.ˈ dúcto šaxlùpolaˈ
 ⁺ɟòro pyášələ ⁺ʾal-ɟú-ʾidət ⁺màlla.ˈ (16) taxána bəxzáyələ k̭at-ʾáha k̭ímələ
 ⁺ʾal-ɟànu.ˈ ⁺maxlèta,ˈ ⁺rába ⁺maxlèta,ˈ bədvàk̭ulə.ˈ č̭urč̭ə́rrə màraˈ tápi ⁺šràˈ
tápi ⁺šràˈ xə̀šcəlˈ tápi ⁺šràˈ xázzən ʾa-⁺bər-cálba k̭àm k̭ímələ ⁺ʾal-ɟān-díyyi.ˈ
bàxta márəlaˈ ʾána munšìli tanyánvaluxˈ ⁺šrá lə̀tlan.ˈ ⁺núyṱa lə̀tlan.ˈ hállə
p̭-ídət dìyyiˈ ʾát xúš mən-cəs-švávə me-⁺šrà.ˈ taxána bərrə́xšələ m-cəs-švávə
máyyə ⁺šrà.ˈ bàxtaˈ k̭átu mára xuš-dmùx.ˈ (17) bərrə́xšəla mən-ʾə̀ltəxˈ
mən-ɟu-pàɟaˈ máyəla xa-šàrxa.ˈ máyula ⁺ʾùllulˈ bədvàk̭ula.ˈ ⁺šrá ɟu-tapètuˈ
bəxzáyələ ʾína ʾàrxaˈ dmìxələˈ ⁺màlla.ˈ taxána lə̀bbu p̭k̭áyələ.ˈ màraˈ ʾáy ⁺havā̀rˈ
là-ʾavə ⁺šə́mya ʾáha.ˈ (18) mə̀rraˈ ʾá šàrxaˈ ⁺ʾúxča ṱ-ílə ⁺byàyuxˈ lìpəl
 ⁺ʾállux.ˈ tíyyəl bəlcàxux=iləˈ bəlcàxux=ləˈ ʾát xšívət ⁺ʾàvva k̭íməl ⁺ʾal-ɟánux.ˈ
màraˈ xuš-máttil šòpuˈ ʾána bərrə́xšən har-ʾadìyyaˈ lè-⁺bayyena,ˈ bənxàpənˈ
k̭at-ʾa-ʾárxət dìyyiˈ k̭ā̀mˈ ʾána ʾàtxa ʾávən xšíva bázu,ˈ bálcət ʾávə ⁺šə̀mya.ˈ
ʾána bərrə̀xšənˈ ʾát ci-⁺yáṱṱat mújjur daryátlə ʾal-ʾùrxa.ˈ (19) taxána
bərrə̀xšələ.ˈ ʾáha mak̭k̭ùmulaˈ màraˈ k̭ùˈ xúš táni k̭a-báxtux k̭at-k̭àlat və́dli.ˈ
 ⁺màxlili.ˈ ⁺pàxəlli.ˈ là ⁺díli.ˈ là ⁺p̭urmíli,ˈ ʾádi mayyálun nùynəˈ mattálun
k̭amàytux.ˈ bərrə̀xšələ.ˈ k̭a-bàxta máraˈ ⁺maxlèta!ˈ là ⁺díli,ˈ ʾána xšə̀vli,ˈ k̭àtˈ
báxta mùdila.ˈ mə́rra hìˈ ʾáxtun bəxšávətun báxta hə̀č-məndila.ˈ ʾìnaˈ báxta
k̭a-ɟànoˈ nàšəla,ˈ hòna ʾə́tla,ˈ ⁺p̭armèta ʾə́tla.ˈ mára ⁺maxlèta bəṱlábən.ˈ mára
ʾádi túy dùctuxˈ ʾána núynux mayyànnə.ˈ núynə k̭ulita,ˈ muyyíta muttíta k̭amàytu,ˈ
 ⁺bixàla.ˈ