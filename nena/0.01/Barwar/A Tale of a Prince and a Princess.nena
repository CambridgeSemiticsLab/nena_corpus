# A Tale of a Prince and a Princess

source: bar text a1-A7.html
text_id: A4
informant: Yuwəl Yuḥanna
place: Dure

(1) ʾíθwa lìθwaˈ biš-m-aláha góṛa lìθwa,ˈ ʾíθwa xa-màlka.ˈ ʾaw-málka ʾíθwale
xa-bròna,ˈ yăk̭àna.ˈ xà mən-yománeˈ ʾáw-bronət màlkaˈ mə́re ṭla-bábe díye bắyən
pálṭən ṣɛ̀da,ˈ ʾána ʾu-xuràne,ˈ gu-ṭùra,ˈ ṱ-áwe ʾə́rwət wàlaˈ m-ánna məndiyàne,ˈ
qəqwàne,ˈ ṭɛ̀re,ˈ lɛðən-mòdi.ˈ (2) ʾáp-awwa sìqɛle gu-ṭúraˈ mən-xuráne díye
píšɛle gu-ṭúra xá-yoma yóme trè.ˈ dmìxelaˈ b-lɛ̀le xá-gaˈ ʾə́θyela tré malàxe,ˈ
pyáða qama-qámət čádra d-ò-malka.ˈ hadìya,ˈ ʾan-maláxe mə́ra yắðət ʾaw-ʾɛ̀nile?ˈ
mə́ra ʾaw-brōn-màlkɛle.ˈ mə́ra hɛ̀!ˈ (3) mə́re ʾáw brōn-málka rába šapìrɛleˈ
ʾu-hawnànɛle,ˈ ʾína ʾíθ ʾax-díye ʾáp-ay šapírta-w hawnánta brátət málkət maʾàrwa
ṱ-ámrəx.ˈ mə́re mòdit mára?ˈ ʾáwwa nablə́xle kəs-d-àyˈ yan-ʾáy nablə́xla
kəs-d-àwwa?ˈ ʾáwwa mə́re làʾˈ ʾàwwa nablə́xle kəs-d-áy.ˈ mə́re báxta be-bằxət-ila,ˈ
maqəṭlàle.ˈ mɛ́θəx ʾày kəsle-díye.ˈ (4) qímela múθyəlla ʾa-brátə d-ó-malkət
maʾárwa kə́sle dìye.ˈ ʾíman ṱ-íle xə̀zyəlla,ˈ hátxa šəṭránta-w šapìrta,ˈ
ʾay-ṣrìxla.ˈ qəm-ṱ-amə́rra là-ṣarxət.ˈ ʾàtit θíθa kə́sli.ˈ lán ʾàna-ʾəθya kə́sləx.ˈ
bár ṱ-ila-ðíta qa-t-ʾàyyɛla θíθa kəsle-dìye,ˈ muxə́bla ġðàðe.ˈ (5) mšuxlə́pla
b-isəqyàθa.ˈ ʾu-hádəx gu-d-o-xúbba ṭə̀lyela.ˈ xánči ṱ-amrə́nna qalùltaˈ
qa-t-pàrqa.ˈ gu-d-o-xúbba ṭə̀lyela.ˈ ʾɛ-dánə ṱ-ìla ṛíše,ˈ kút-xa gu-šwíθət gàne,ˈ
ʾáyya gu-qáṣrət bába dìya,ˈ ʾáw gu-čádre dìye,ˈ ʾáwwa məskéna ràba pšímleˈ
ʾu-ʾáy mšuyðə̀nna.ˈ (6) har-ò-yomaˈ mšurèla,ˈ ʾámri brátət málka mšuyðə̀nnaˈ
mšuréla sráṭa júlla mšeyðòne.ˈ ʾáp-xa lá-biš-ile-mṣaya mqarów-əlla dìya.ˈ
brōn-málka qímɛle qə́ryɛle l-kúlla ʾan-xuráne dìye.ˈ mə́re yába dɛ̀ṛəx.ˈ bàssa,ˈ
wídlən ṣɛ̀da,ˈ bàssa.ˈ ʾána ṣɛ́di wìdli.ˈ (7) mə́re ʾána ṣɛ́di wìdli.ˈ qímɛle díṛṛe
bɛ̀θa.ˈ díṛɛle kəs-bábe dìye.ˈ ʾámər bàbiˈ ṱ-amrə́nnux xà-məndiˈ béli ʾə̀llux.ˈ
mə́re hā́l ʾu-hawā́l hátxa xzèli.ˈ gu-d-ɛ̀-danaˈ mə́re bábi bálki gu-xə̀lmux-iwətwa.ˈ
xə́lma náša hár ʾi-xàze.ˈ (8) mə́re bábi là-babi,ˈ lɛ̀le xə́lma.ˈ škằrɛla.ˈ ʾáyya
ʾisə́qθa ʾu-ʾáyya yalə́xta ṱ-íwəx mšuxə̀lpe,ˈ kúl-məndi dìya.ˈ ʾo-mə́re hadíya mòdi
bắyət?ˈ mə́re bắyən ʾázət xáðrət bába dìyaˈ kú-dukə ṱ-íla mɛθə̀tla-lli.ˈ mə́re
spày.ˈ (9) lá-yăðe brāt-d-ɛ̀nila.ˈ lɛ́la mirtə̀lle.ˈ lá-yăðe brāt-d-ɛ̀nila.ˈ malàxe
yắði,ˈ ʾàxči.ˈ hadìya,ˈ módila wìðe?ˈ málka qímɛle yomət-trè,ˈ híwɛle xábra
ta-wăzíre dìye,ˈ ʾu-ráyəs wuzàraˈ yába hon-zàlaˈ xðára báθər báxta ta-bròni.ˈ
ʾɛ́-ga b-dɛ̀ṛənˈ mɛyə́nna ʾay-bàxta.ˈ ʾáti wằkil-iwət.ˈ (10) málka mə́xyɛle ʾíðe
l-gàneˈ ʾu-zìlɛle,ˈ núbla xulamwàθa mə́nneˈ ʾu-nàše.ˈ ʾu-xìšɛleˈ b-ùrxaˈ xðàraˈ
m-máθa l-màθa,ˈ m-mðíta l-mðìta,ˈ xáze ʾɛ̀ka b-xazéla.ˈ ʾó-yomə ṱ-íle plíṭa málka
m-bɛ̀θa,ˈ ʾó-yoma bróne díye mìθɛle.ˈ ʾó-yoma mìtle bróne díye.ˈ ʾáwwa là-yăðe.ˈ
(11) ʾu-xìšɛle,ˈ ʾu-xìšɛle,ˈ ʾu-xìšɛle,ˈ ʾu-xìšɛle,ˈ ʾu-xìšɛle.ˈ xuláṣa ʾaláha
mutə́pqəlle gu-d-a-mðíta ṱ-íla ʾɛ-bráta d-o-màlka.ˈ xə́zyəlla náše jə̀myeˈ qúrbət
qáṣrət màlka,ˈ kút-xa mṣawóθe xà-məndi,ˈ kút-xa mára xà-məndi.ˈ ʾáwwa-ži
qə́ryəlla mə́re mòdila qə́ṣṣət?ˈ (12) mə́ra brāt-málka hóla mšuyðànta.ˈ ta-mòdila
mšuyðánta?ˈ mə́ra ʾáyya là-yăða.ˈ hóla màraˈ xzíθəlle xa-bronət-xà-malka,ˈ
láx-ðaʾa ʾɛ̀ka,ˈ ʾu-bìθəllela-wˈ ʾu-hóla mšuyðánta mən-d-ó-yoma ṱ-íla xzíθəlle
ʾàw.ˈ ʾáp-xa lɛle-mṣáya mbasə̀mla.ˈ (13) mə́re ʾɛ́ni ʾítlɛxu t-náše t-máṣi mšáwθi
mə̀nnaˈ xazɛ́la màṭola?ˈ mə́ra ʾítlən ða-ṱóṱo y-óða xə̀rše.ˈ ʾáy y-ásqa kə́sla-w
ṣàlya.ˈ ʾu-hál-diya čù-məndi.ˈ mə́re maṣítu mšadrítula kə̀sli?ˈ mə́ra hè.ˈ
ʾaw-zílɛle gu-čádre dìye,ˈ θíθɛla ṱòṱo.ˈ (14) θíθɛla kə́sle dìye,ˈ dríθɛla
šlàma.ˈ mə́re ʾáti y-ázət kəs-brátət màlka?ˈ mə́re mòdila qə́ṣṣət díya?ˈ mə́ra
b-álaha qə́ṣṣət díya hàtxɛla.ˈ mpíltɛla b-xùbba.ˈ xzíθəlla gʸána díya kəs-xa
brónət xa-màlka-wˈ ʾu-yómət trèˈ qedámta xzíθəlla gʸána gu-šwiyáθət gʸàna.ˈ
mən-d-ó-yoma hóla mšuyðànta.ˈ (15) mə́re ʾamrə̀nnəx xá-məndi.ˈ šqíləlla qamáye
ðá-kísta dàwe.ˈ mə́re ʾáy ṭlàləx,ˈ ta-ṱ-óðət šùla.ˈ hé mə̀ra,ˈ mjunəgníla hàtxa.ˈ
mə́ra ʾɛ́-gət mən-d-ánna hàwe,ˈ šúla bṱ-ázəl lă-qàma!ˈ kut-dúkət bắyət nablànnux.ˈ
(16) mə́re làʾ.ˈ ʾáwwa xabùšaˈ muttále yalə̀xθaˈ ʾaw-xabúša qṣèle.ˈ muttále
ʾisə́qθe díye gàwe.ˈ ʾu-ó-xabuša síṛṛe gu-d-áy-yalə́xθe díye b-gʸàne.ˈ mə́re máθyət
ʾáwwa xabùšaˈ ʾu-ʾáyya yalə̀xθa.ˈ mamṭátla ʾə́lla dìyaˈ ʾu-xza-mò-ṱ-oðaˈ ʾáθyət
ṱ-amràtli.ˈ ʾíman ṱ-àθyət,ˈ ða-kista-xéta max-d-áy yawə̀nnəx.ˈ (17) mə́ra dáx
litlux-xàṭər?ˈ har-díya máṭyən ṱ-àθyən.ˈ sìqtɛla.ˈ ʾáy hár mšeyðòne,ˈ šwára
nðáya gu-d-án ʾotáxe šluxɛ̀θa.ˈ ʾay-m-rə́ḥqa hóla wáðəlla ʾa-yalə́xθa hàtxa
qam-ʾɛ́na díya.ˈ ʾu-sìqla-wˈ ʾu-sìqla-wˈʾu-sìqla-wˈ ʾu-sìqla-wˈ ʾɛ́-ga
ṱ-ìla-qriwta ʾə́lla,ˈ xzìθəlla,ˈ xzíθəlla yalə́xθa hàtxa,ˈ ʾáx ṱ-àmrət,ˈ xáčča
biš-šlèla.ˈ (18) mabyóne ʾìθ-xa-məndi gu-qə́ṣṣət.ˈ ʾu-wírtɛla ṱóṱo kə́sla dìya.ˈ
mə́ra módit wáða?ˈ hàyyo!ˈ hóla hà!ˈ šqúlla yalə̀xθa.ˈ ʾáyya d-ɛ̀nila?ˈ mə́ra
yalə́xθa dìyila.ˈ pθíxtəlla xabúša gàwa.ˈ (19) ʾo-xabúša pθìxtəlle,ˈ ʾína ʾisə́qθa
dìya.ˈ mə́ra ʾap-ʾáyya ʾisə̀qθila.ˈ kɛ̀le mára d-áyya?ˈ ʾɛ̀ni híwle-lləx?ˈ díya
xanqànnəx!ˈ mə́ra klɛ̀!ˈ ʿala-kèfəx.ˈ hóle ʾàxxa.ˈ ʾàwwɛle mšudə́rəlli.ˈ kɛ̀le?ˈ
ʾɛ̀kɛle?ˈ (20) mə́ra klɛ̀.ˈ ʿala-kèfəx.ˈ mə́ra diya-mɛ́θu júlli malušùla.ˈ ʾána
bsìmliˈ čú-mdi liθ-bìyi.ˈ móθi júlla dìya,ˈ kúlla qəm-malušíla ʾə́lla dìya.ˈ (21)
hadíya mə̀raˈ xábra plìṭleˈ mə́ra ṱóṱo mbusmála brāt-màlka.ˈ mə́ra b-ṣàlyənˈ
b-tápqən bìye.ˈ xázəx mò-ṱ-awəð,ˈ ʾu-ta-t-šáqlən màwʿədˈ xazə̀xle.ˈ ʾàmraˈ sɛ-múr
ṭla-bàbiˈ ṱ-àθiˈ mpalṭíli m-àxxa-wˈ ṱ-ázən sàxyən,ˈ lóšən jùlli.ˈ ʾána
hon-bsìmta.ˈ (22) zìltɛla ṱóṱoˈ mə́ra màlka,ˈ màlka,ˈ mbusmáli bràtux.ˈ ʾáp-awwa
šaqə́lla ðá-kista qa-d-ày,ˈ yawə́lla qa-d-ày.ˈ hár mkapáštət kisyáθət dàwela
ṱóṱo.ˈ hè,ˈ wíðta šùlɛla ṱóṱo.ˈ mára màsxola,ˈ malušúla jùlla-diyaˈ ʾu-díya
ṱ-àθyən.ˈ ʾítli šùla.ˈ (23) kìzle málkaˈ mòdila qə́ṣṣət?ˈ ʾáti klì!ˈ ʾànən wáða
šúla díya.ˈ ṣlìθɛla.ˈ ʾámra ṭlále díye qù!ˈ drə̀stila qə́ṣṣət.ˈ hóla bsìmta.ˈ qù!ˈ
bắya xazyàlux.ˈ (24) qímela sìqe.ˈ ṱóṱo síqtɛla kəs-màlka.ˈ mə́ra lan-ʾàna
mbusámtəlla brátux.ˈ mə́ra ʾíθ ʾó-naša t-wéwa ... ʾáyya là-yăða.ˈ xášwa ʾàwile.ˈ
mə́ra ʾo-yálət băyàwaleˈ hóle ʾə̀θya-wˈ qəm-yawə́lla yalə̀xθa ʾə́lli.ˈ ʾu-ʾáyyɛla
kùlla.ˈ ʾána hadíya m-kə̀slən θáya.ˈ ʾu-bắye ʾáθe xazèluxˈ ʾu-qa-t xazéla
bràta-ži.ˈ (25) ʾòy,ˈ mə́re sɛ-múr .... ʾàxni ṣáləx qamóθe díye.ˈ ʾáxni ṣáləx
qamòθe díye.ˈ qímela ṣə́lye qamóθe dìyeˈ ʾu-múθyəlle músqəlle dáwla-w zòrna-wˈ
hósa ʾu-gargàrtaˈ ʾu-musqə́lle kəs-màlka.ˈ tíwela mṣawòθe.ˈ (26) málka mə́re hàˈ
de-mùrri.ˈ xázəx mòdila qə́ṣṣət.ˈ mə́re ʾamrə̀nnux.ˈ ʾána ʾíwən bábə d-o-yàla.ˈ
ʾána ʾíwən màlka,ˈ ʾax-dìyux.ˈ ʾu-mə́re bróni ʾu-brátux xə́zyela ġðàðeˈ ʾu-ʾána
ʾə́θyən xðàra,ˈ ʾu-ʾaláha qəm-matfə́qli bíya díya ʾàxxa.ˈ škíra ʾaláha díya
bsìmla.ˈ (27) hadíya mòdit mára?ˈ hon-ʾə́θya t-yawə́tla nablə́nna ta-bròni.ˈ
max-ṱ-íla brátux mšuyðànta,ˈ ʾap-àw,ˈ ʾən-lá-ʾazən mšàyðən.ˈ mə́re dū̀s-it.ˈ
qímela-w mírtəlla bràta-wˈ xðíθɛla ràba-wˈ max-d-an-gúmle t-wéwa núbla mə́nne
díye max-d-áni xéne híwle bába ṭlála dìya.ˈ ʾu-mŭṭə̀nnaˈ ʾu-šwiqála mðíta-w də́ṛṛa
ta-ʾaθrɛ̀y.ˈ (28) hadíya dìṛela,ˈ xà-yoma,ˈ trè-yome,ˈ ṭḷàθa.ˈ ʾə̀θyela,ˈ plíṭe
bárqūl mðitèy.ˈ ʾína mðitéy kúlla mxíθa l-kòma,ˈ báte kòme,ˈ júllət náše kòme,ˈ
kúlla kòmewa.ˈ ʾàjib!ˈ mòdila qəṣṣəttɛ́xu?ˈ (29) ʾámra bábi xázəx ʾáyya mðitɛ́xu
kúlla hola-mxíθa kòma.ˈ mòdila qəṣṣəttɛ́xu?ˈ ṱ-ámrəx l-mìla,ˈ hóya mxíθa l-mìla.ˈ
ʾə́dlɛle dámxəx ʾàxxa.ˈ (30) ʾáw bắye t-yằðe,ˈ xáze mòdila qə́ṣṣət.ˈ tə̀mməl
ṣáləx.ˈ ʾáxni ʾádət díyən hàtxɛla.ˈ qam-dànaˈ yáwəx xàbraˈ ta-t-pálṭi l-qamòθənˈ
maṣlɛ́lən b-iqàra.ˈ ʾána màlkən.ˈ (31) ʾáy dmìxtɛla,ˈ ʾáw mšùdrɛle,ˈ ʾə́θyɛle
xa-mən-zaràye.ˈ qə̀ryəlle,ˈ mə́re ta-módila ʾáyya mðíta hàtxa?ˈ ʾáw lɛ̀le ðíya
málkɛle.ˈ mə́re lɛ̀-yăðət módi bə́rya?ˈ xa-qə́ṣṣət rába mapšəmàntɛla.ˈ ʾíθwalən
xa-màlka.ˈ hàdəx-iwa xóš-naša.ˈ hàdəx-iwa spày.ˈ náše băyìwale.ˈ (32) ʾáwwa
málka díyən zìlɛle.ˈ mən-d-ó-yōm ṱ-íle zìla,ˈ zílɛle mɛθóye xa-bráta ta-bróne
dìye,ˈ ʾó-yōm ṱ-ìle plíṭaˈ bróne díye mìθɛle.ˈ ʾu-ʾáxni-ži láx muqíme m-báθre
díye màlkaˈ ʾu-mə́xyəxəlla máθən kúlla l-míla-w l-kóma m-báθre dìye.ˈ ʾu-ʾɛ́-ga
maxurə́xla ta-t-dàyəṛˈ (33) mə́re hàtxɛla qə́ṣṣət?ˈ mə́re bróne díye mìθɛle?ˈ mə́re
hé hóle mìθa brōn-díye.ˈ ʾámər sí-mur ta-pə́llən wăzī̀rˈ múrgena málka θèle.ˈ
bắyən lá-ʾaθi b-xàššaˈ ʾu-bxáya-w jnàna.ˈ ʾáθi b-dáwla-w zórna-w tópe-w
ʾəstəqbāl ràsmi.ˈ la-bắyən ʾáyya bráta ṱ-in-múθyəlla t-yắða qá-t ṭlíba díya hóle
mìθa.ˈ (34) zìlɛle,ˈ mə́re ṭlà-wăzīrˈ mðíta băyə́nna mbádla jálde kúlla
ʾax-qamàye,ˈ muxwàrta.ˈ ʾáwwa kóma šàqəl.ˈ hadìya,ˈ híwɛle xábra ṭla-wăzī̀rˈ
har-b-ò-lɛle.ˈ kúlla mðíta mə́xyəlla ṣŭ̀buġ,ˈ píštɛla xwàrta,ˈ max-qamàye.ˈ (35)
ʾu-murízela mbádla jàldeˈ síqela ʾəstəqbāl t-màlka,ˈ xéna ʾax-ṱ-óði ʾəstəqbā́l
t-màlke,ˈ b-iqàra-wˈ ʾáyya hóla mparòje,ˈ káza xyára hàtxaˈ ta-t-xazyále ṭlíba
dìye,ˈ lɛ̀la xzayəlle.ˈ (36) mára bábi tə́mməl ʾáyya mðíta xu-kòmta-wawa?ˈ xázəx
ʾə́dyo hóla xwàrta.ˈ mə́re bràti,ˈ ʾáy ṱ-ix-ʾə́θye kčìxeˈ hádəx qam-ʾɛ̀nəx
mubyə́nna.ˈ har-xwàrta wáwa.ˈ dìṛɛle,ˈ ʾay-káza xyàra,ˈ mára kʸɛ̀le brónux?ˈ xázəx
xzàyəlle.ˈ lɛ́le hràwa.ˈ lɛ̀-yăðən ʾap-ʾána.ˈ ʾay-mə́ra bálki ʾadətéy hàtxɛlaˈ
lá-hoya yóma qamáya xə́tna t-xazéla kʸàlo.ˈ (37) xéna ṣlìθɛla,ˈ sìqtɛla.ˈ
músqəlla gu-ṭábaq t-ṭḷàθa,ˈ gu-ʾotáxa dìya.ˈ mə́re ʾotàxəxila.ˈ xulamwáθa
l-áy-gota ʾu-l-àyya.ˈ ʾáw ṣə́lyɛle kəs-báxte dìye.ˈ mšúryela bxàya,ˈ mxáya
l-ganèyˈ ʾu-rmáya ganèy.ˈ (38) hadíya xà-yoma-w,ˈ trè,ˈ ṭḷà,ˈ káza ʾáyya xyára
b-panjarìye,ˈ xazyále ṭlíba wára plàṭa,ˈ ʾàp-xa lɛ́la-xzaya.ˈ mòdila qəṣṣə́tte?ˈ
píšla qúrbət xà-yarxaˈ ʾɛ́-ga málka mə́re ṭla-bàxteˈ mó-ṱ-oya ʾàyya?ˈ ʾay-báxta
hox-mùθyəlla.ˈ gắrəg ʾàmrəx.ˈ (39) ʾay-xá-yoma har-t-yằðaˈ ṱ-íle míθa brònən.ˈ
láx mṣáya ʾázəx ʾamrə̀xla.ˈ bắya pɛ̀ša,ˈ pɛ́ša ʾáy ʾàxxa,ˈ b-šópət brònənˈ ṱ-óya
malə́kθa b-šópi ʾíman-t-ʾána mɛ̀θən.ˈ ʾu-bắya dɛ́ṛa l-bɛ́θət bába dìya,ˈ mattə́nna
xá-ga xèta,ˈ ʾàna mădəṛə́nna.ˈ (40) xulàṣa,ˈ qə́ryəlle wăzīr-díye ʾu-xákma guṛàneˈ
ʾu-báxte dìye.ˈ ʾaw-qímɛle síqɛle kə́sla dìya.ˈ wíre kə́sla dìyaˈ tìwela.ˈ mə́re
tù-brati,ˈ tù.ˈ bắyən mṣáwθən mə̀nnəx.ˈ ʾítli xákma xabráne ṱ-amrə̀nnəx.ˈ xèrila?ˈ
mòdila bábi?ˈ (41) mə́re dusùθa bắyət,ˈ ʾó-yoma ṱ-ín ʾána zíla xðára bárəx
qa-t-mɛyə̀nnəxˈ ʾó-yoma bróni mìθɛle.ˈ ʾáy-mə́ra dàx míθɛle?!ˈ mə́re mìθɛle.ˈ mə́re
díya θéli bắyən ʾamrə̀nnəxˈ ʾáwwa xà-yarxaˈ ʾàxči máṣəx maspərə́xləx.ˈ lá
maspərə́xləx bi-zàwda.ˈ (42) ʾən-măxóbət pɛ́šət ʾàxxa,ˈ ʾáti pɛ́šət malə́kθa šòpiˈ
gu-d-áwwa ʾàθṛa.ˈ ʾən-bắyət ʾázət dɛ́ṛət ṭla-bɛ́θət bàbəx,ˈ tə́mməl mădəṛə̀nnəx.ˈ
bróni mìθɛle.ˈ šwíqəlla xáye bìyəx.ˈ mšuréla bxàya.ˈ xéna mò-ṱ-oða dé-u?ˈ (43)
xárθa mə́ra làʾ.ˈ lá-băyən dɛ̀ṛən.ˈ ʾána bắyən ṣálət banə́tli ða-ʾótəx rəš-qáwre
dìye.ˈ kúlla záwni b-xáye ṱ-àwyənˈ hál ʾo-yómət ʾáp-ana mɛ̀θənˈ ʾu-mattíli
kə̀sle.ˈ ʾàxxa,ˈ tàmma,ˈ mə́ra ʾàyyɛla,ˈ čú-mdi xéna lìθən.ˈ (44) qímɛle ṣə́lyɛle
bə́nyəlla ða-ʾòtəxˈ rəš-qáwrət bróne dìye.ˈ ʾu-píštɛla bxàya.ˈ píštɛla bxàya,ˈ
ʾu-bxàya,ˈ ʾu-bxàya,ˈ xà-yoma-wˈ trè-uˈ xa-yàrxa-wˈ xá-bena ʾan-tre-maláxe
t-wɛ́wa ʾə́θye bìya,ˈ t-wɛ́wa mutə́pqəlla b-ġðàðe,ˈ θéla pyáða táma tàma.ˈ xá-mənna
mə́re ʾáwwa mò-qalət bə́xyɛle?ˈ (45) ʾo-xéna mə́re la-yắðət mo-qálət bə̀xyɛle?ˈ
txárət ʾan-xa-tré t-mutəpqíwalən bə-ġðàðe?ˈ hè.ˈ mə́re ʾu-xaráye ṭlíba díya
qəm-šaqlə̀xle.ˈ ʾáy pìšla.ˈ ʾáyya hóla θíθa ʾàxxa.ˈ hóla mùθyəlla.ˈ hóla mára
ʾàxxa ṱ-óyənˈ hál-ʾo-yomət mɛ̀θən.ˈ ʾàyyaˈ ʾəštì-šənne xéne xăyála.ˈ yáʿni
ʾəští-šənne xéne ṱ-óya rəš-d-ɛ́-qora tíwta bxàya.ˈ (46) mə́re módi bắyət ṱ-òðəx?ˈ
baqrə̀xla.ˈ ʾən-hóya rázi šə́nna díya pălàla,ˈ pálga ṭla-d-áy ʾu-pálga ṭla-d-àw,ˈ
maqimə̀xle.ˈ xắyi m-ġðàðeˈ ṭḷáθi šə̀nne-wˈ mɛ́θi m-ġðàðe.ˈ ʾu-ʾən-làʾ,ˈ har-ʾàxxa
t-óya ʾə́šti šə́nne.ˈ (47) wírela kə̀sla,ˈ də́ryəlla šlàma.ˈ šlàma-lləx!ˈ b-šɛ́na
b-ṭawàθa!ˈ mòditu wáða ʾáxxa?ˈ m-ɛ̀kitu θáya?ˈ mə́ra tù.ˈ mə̀raˈ ʾáxni malàxəx.ˈ
ʾáwwa gàwṛəxˈ hóle mìθa.ˈ ʾàxnix šqíləlle.ˈ ʾáti ʾəští-šənne xéne ʾáxxa b-xằyətˈ
ʾəští-šənne ṱ-óyət ʾáxxa tíwta bxáya rəš-d-áyya qòra?ˈ mə́ra hè.ˈ lá
ʾəštì-šənne,ˈ tre-ʾəmmà-šənneˈ ʾáxxa ṱ-òyən.ˈ (48) mə́ra ʾítlən xá-məndi bắyəx
ṱ-oðə́xxe ṭlàləx.ˈ ʾəští-šənne ràbɛlaˈ ṱ-oyət tíwta ʾáxxa báxyət qáṭlət gànəx.ˈ
mə́ra mòdile?ˈ mə́ra ʾáti b-xắyət ʾəští-šənne xène.ˈ ʾən-pălátla šə̀nnəxˈ ṭḷáθi
ṭlàləx,ˈ ṭḷáθi ṭla-d-àw,ˈ maqimə̀xle.ˈ mòdit mára?ˈ (49) ʾámra xzì.ˈ ʾànaˈ ʾáxči
xoš-qàyəmˈ xazyánne xàmša daqíqe,ˈ ʾan-xéne kúlla ṭla-d-àw.ˈ mə́ra là,ˈ là-hoya.ˈ
ṭḷáθi ṭlàləx,ˈ ṭḷáθi ṭla-d-àw.ˈ bằyət,ˈ spày.ˈ là-băyət ...ˈ mə́ra ràzinˈ mə́ra
ràzit?ˈ mə́ra ràzin.ˈ (50) ʾáni plìṭela-wˈ ʾáw qìmɛle.ˈ mšuréla nšáqa ġðàðe.ˈ
blígela b-ġðàðe.ˈ hádəx dmíxela-w ṭlìyela.ˈ ʾánna kut-qedàmtaˈ xadámta d-ɛ-bráta
mɛθyáwala čàyˈ ʾu-ṭàmta,ˈ ʾu-y-àsqa.ˈ ʾánna ma-ṱ-íla xmíle b-ġðàðe,ˈ dmíxe-w
ṭlìyela,ˈ xpíqe ġðàðe.ˈ (51) ʾáyya ṣlìθɛlaˈ pθìxtəlle tắra,ˈ wírtɛla hátxa ʾína
hóle xa-šazáda dmíxa kə́sla dìya!ˈ mə́ra ʾáyya m-hàtxɛwa mára,ˈ ʾáyya m-hàtxɛwa
mára,ˈ bnóli ʾótəx rəš-qórət gàwṛi,ˈ ta-t-kút-yom xà-maṣla kə́sla díya,ˈ madə̀mxa
kə́sla.ˈ (52) rìqla,ˈ sìqla,ˈ ʾámra ṭla-màlka.ˈ mə́re mòdila qə́ṣṣət?ˈ mə́ra màlkaˈ
hóle ʾə́θya nàša.ˈ bə́nyət-əlla ʾótəx tàmaˈ qá-t mabə́sma kút-yom xà.ˈ hóle
xa-šoramíṭa m-áxxa l-tămàhaˈ dmíxa kə́sla dìya.ˈ mòt mára?ˈ mə́ra qú ṣli-xzì.ˈ
(53) qímɛle màlka-wˈ wăzìre-wˈ polìse-wˈ xə́rrrr čríkəlle ʾaw-bɛ̀θa.ˈ gu-d-ɛ́
ṣlɛθèyˈ qáṭu wìrtɛlaˈ ʾáy šwíqtəlwa májma tàma.ˈ qáṭu wìrtɛla,ˈ npílta gu-d-án
panjàneˈ mqurə̀dxela,ˈ ʾánna ṛìšela.ˈ (54) ʾɛ́-ga ṱ-íla ṛìše,ˈ ʾámra qù!ˈ hóla
θíθa xulàmta.ˈ hóla xzíθəllux ʾáti kə̀sli.ˈ hóla síqta mára ṭla-bàbux,ˈ díya
ṱ-áθi pɛrmìlən.ˈ mòt mára? mə́re.ˈ hóla čày.ˈ hóla xzíθəllux ʾáti dmíxa kə̀sli.ˈ
(55) hadìya,ˈ qìmɛle.ˈ lwíša júlle hátxa jálde jàlde,ˈ kə́lyɛle gu-ṭắrət bɛ́θa ʾáw
ʾu-ʾày.ˈ bábe díye ʾu-d-áni ʾə̀θyela,ˈ m-táma rə́ḥqa xyàra.ˈ ʾáwwa ʾɛ̀nile?ˈ
ʾə́θyɛle qùrba.ˈ ʾo-mə́re bàbiˈ ʾànən.ˈ mə́re hé brònile,ˈ hóle qìma.ˈ ʾu-ʾə́θyela
xpíqe ġðàðe,ˈ nšáqa ġðàðe.ˈ (56) bréla ðá xadúθa gu-d-ò-ʾalma.ˈ xa-mə́ndi
məʾajbàna.ˈ wéla hádəx xə̀ðye.ˈ qímela músqəlla b-dáwla-w zòrna,ˈ drɛ́θət tòpeˈ
ʾu-hádəx wídla xlùla.ˈ šawwà-yomaθa ʾu-šawwà-lɛlăwaθa xlúla-wewa.ˈ
qəm-magwə̀rrey.ˈ (57) hádəx m-bar-t-gwìrra,ˈ ʾaláha qəm-yawə́lla xa-bròna.ˈ ʾìma?ˈ
ʾɛ́-šetət mɛ̀θi.ˈ ʾɛ́-šetət mɛ́θi qəm-yawə́lla xa-bróna zòra.ˈ hadìya,ˈ ʾó-lɛlət
mɛ̀θi,ˈ holá-ʾəθye tìwe,ˈ báxta tíwta l-àyya-gotət mḗs,ˈ ʾu-gáwṛa tíwa
l-ày-gota.ˈ (58) ʾo-yála zóra hóla múttəlle be-pàlga.ˈ ʾáy hóla nšàqəlle,ˈ
nšàqəlle,ˈ nšàqəlle,ˈ xpáqəlle gu-ṣádra dìya.ˈ ʾu-yáwəlle ṭla-bábe dìye.ˈ ʾáp-aw
nšàqəlle,ˈ nšàqəlle,ˈ nšàqəlle.ˈ (59) maláxe holá-ʾəθye tíwe l-kàwe.ˈ hóla spára
l-kàwe,ˈ tá-t ʾímət párqa dàna,ˈ tá-t mattíle ʾo-yàlaˈ tá-t šaqlíle nəšmèy.ˈ
(60) ʾu-hádəx ʾíθwa ʾán-xa sobáθət kə̀slən,ˈ buxɛrìyewa.ˈ síqɛle xákma
mən-d-ò-šəmra,ˈ wírɛle gu-naxírət xa-m-malàxe.ˈ ʾu-wíðɛle pə̀θyo!ˈ tpìθɛle.ˈ
ʾó-yala zóra mə́re b-ràxme!ˈ ʾax-ṱ-íle míra ʾo-zóra b-ràxme,ˈ ʾámər b-ráxme
l-bàbuxˈ l-yə̀mmux.ˈ kút-xa mə́nna xámši šə́nne xéne xăyèla.ˈ qímela maláxe dìṛe.ˈ
šwiqáli táma ʾu-θéli làxxa.ˈ