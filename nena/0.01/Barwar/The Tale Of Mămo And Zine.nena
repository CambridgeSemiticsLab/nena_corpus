# The Tale Of Mămo And Zine

source: bar text a26.html
text_id: A26
informant: Dawið ʾAdam
place: Dure

(1) hadíya mšárəx qəṣṣə́ttət Mắmo-w Zìne.ˈ Mằmoˈ ʾíwewa gu-ʾAlā̀nˈ ʾu-Zìneˈ ʾiwáwa
gu-Jazíre Bòta.ˈ jə̀nneˈ t-šmàyyaˈ qímla wídla tàgbir.ˈ jmíla lə̀-ġðaðeˈ mə̀raˈ
bắyəx xázexi xá yàlaˈ rába šapìraˈ ʾu-xa-bràtaˈ rába šapìrta.ˈ tə̀rwəθnaˈ ṱ-áwa
muqábəl ʾə̀ġðaðe.ˈ ʾu-mɛθə̀xlaˈ mbarxə́xla l-ġðàðe.ˈ (2) mára qímela tìwela,ˈ
wíðela tàgbirˈ xə̀zyelaˈ Zíne gu-Jazíra Bòtaˈ ʾu-Mằmo gu-ʾAlā̀n.ˈ šuréla mjawóde
m-ġðàðeˈ ʾɛ́ni nábləx kəs-d-ɛ̀ni.ˈ Zìne nábləx kəs-Mằmoˈ lo-Mằmo nábləx kəs-Zìne?ˈ
mə́ra là,ˈ bàxtaˈ be-bằxət-ila.ˈ maqəṭlàle gáwṛaˈ nabléxi Zìne kəs-Mằmo.ˈ (3)
mára qìmelaˈ b-lɛ̀leˈ ṭrípəlla Zìneˈ ʾu-mùθyəlla,ˈ núbləlla kəs-Mằmo.ˈ núbləlla
kəs-Mằmo,ˈ dmìxela.ˈ ṛìštɛla,ˈ zìptəllelaˈ ṭla-Mằmo.ˈ mə́ra ṭla-módit ʾə́θya
dmìxaˈ gu-šwìθi?ˈ (4) mə́re yà-baxtaˈ lan-ʾàna ʾə́θya dmíxa gu-šwìθəx.ˈ ʾàtit θíθa
dmíxta gu-šwìθi.ˈ ʾə́n-in ʾàna ʾə́θya gu-šwíθəx,ˈ qrɛ́gən xaddàməx,ˈ xaddamyàθəx,ˈ
šə́mma Šáləm ʾu-Sùrma.ˈ qrɛ̀la!ˈ ʾən-mjuwə̀bla,ˈ xo-ʾànən ʾə́θya kə̀sləx.ˈ ʾən-là
mjuwə́bla,ˈ ʾàtit θíθa kə̀sli.ˈ (5) qríθɛla qála b-Šáləm ʾu-Sùrma,ˈ ču-jwába
la-yìwəllɛla.ˈ šuréla bxàya.ˈ Mắmo qímɛle rəš-gàne,ˈ qə́ryɛle Bangína xuláme
dìye.ˈ mə́re Bangìna,ˈ ʾáti rába šărīf-nàšət.ˈ čú-məndi la-bằyən mə́nnux.ˈ
xa-lámpa mɛ́θət b-ʾìðux,ˈ ʾu-háyyo láxxa kə̀sli.ˈ (6) xzìgənˈ ʾáyya bráta šapìrtə
ṱ-íla dmíxta kə̀sli,ˈ qa-t-tə̀mməlˈ ʾən-ʾána mṣàwθən,ˈ t-la-pɛ́šən duglàna.ˈ
ta-t-ʾáti yáwət ʾazidùθa,ˈ ṱ-ámreti hé dū̀sˈ ʾíθwa bráta dmíxta kə́sle dìye.ˈ (7)
ʾə̀θyɛle,ˈ múθya lámpa b-íðe dìye.ˈ wìrɛleˈ xə̀zyəlla,ˈ Zíne kəs-Mằmo.ˈ dìṛɛle
Bangína,ˈ xuláme dìye,ˈ dìṛɛle,ˈ zíla l-ʾótəx dìye.ˈ ʾánna mòdila wíðe?ˈ qímela
mšoxə́lpe b-ʾisəqyàθaˈ ʾu-b-yaləxyàθaˈ hál yomət-mɛ̀θi.ˈ (8) dmíxela traθnèyˈ
xánjər ʾu-sɛ́pa mùttəlla,ˈ yáʿni xá l-ʿáks d-o-xènaˈ ta-t-lá dáqri b-ġðàðe.ˈ
wítɛla qèdamta,ˈ jə́nne ʾə̀θyela,ˈ šqìləlla Zíneˈ nùbləlla Jazíra Bóta.ˈ (9) Mắmo
ṛìšɛleˈ qìmɛle,ˈ ʾína max-šeðàna.ˈ lɛ́le xzáyəlla brátə t-wáwa kə́sle dìye.ˈ
bas-xzáyəlla ʾáy-yalə́xta-w ʾisə́qθa b-íðe díye bàs.ˈ mə́re ʾána lɛ̀ka ʾázən?ˈ
ʾu-báθər d-ɛ̀ni ṭắyən?ˈ ʾu-m-ɛ̀ni mbáqrənˈ qa-t-yắðən ʾáyya lɛ̀ka zílla,ˈ ʾɛ̀ni
nublále.ˈ (10) ʾə̀θyɛle,ˈ qam-tắrət bɛ́θa tíwɛle hàdəx.ˈ bábe díye θèle.ˈ mə́re
ha-bròni,ˈ Mằmo,ˈ mà-luxˈ tíwət xaššàna?ˈ mə́re bábi hā́l ʾu-qə́ṣṣət hàtxɛla.ˈ (11)
mə́re ʾə̀dlɛleˈ xa-bráta θíθɛwa dmíxta kə̀sli.ˈ ʾu-qímli qedàmta,ˈ la-xəzyàli.ˈ
làn-ðaʾa lɛ́kɛla zílta.ˈ ʾámər ʾo-bròni,ˈ là maṣíθətˈ ʾàniˈ saṭanyàθɛla,ˈ y-oðíla
gána b-yòma,ˈ šapíre b-lɛ́le y-áθi b-xə́lmət jwánqe ʾaxwàθux.ˈ (12) mə́re ʾáp-ʾana
y-aθɛ́wa b-rèši hátxaˈ ʾo-yómə ṱ-ínwa zòra.ˈ y-aθíwa l-xə̀lmi.ˈ xə̀lmɛle,ˈ
xə̀zwɛle,ˈ là.ˈ mə́re bàbiˈ ʾína ʾáyya ʾisə́qθa ʾu-yalə́xta d-ɛ̀nila?ˈ hóla ʾisə̀qθa,ˈ
hóla yalə̀xta.ˈ máṭo mdaglə́nna gàniˈ ṱ-ámrən ʾánna lɛ́la ʾàni.ˈ (13) hìrre bábe
díye.ˈ mə́re mò ʾawðéna ʾána hadíya?ˈ qìmɛle,ˈ bènaˈ bábət Mắmo gòṛa-wewa,ˈ
šḕx-wewa.ˈ qìmɛle,ˈ mə́re ṭla-d-an-nàše,ˈ moθéle swaríye ṭla-ʾə̀mmaˈ swarìye.ˈ
yáʿni susăwàθaˈ ʾu-náše l-xàṣa.ˈ (14) mə́re sòˈ kut-qónəx yòmaˈ dɛ́ṛi ʾə́mma
mənnɛ̀xu.ˈ ʾamrítu ʾáxni là-mṭelən Jazíra Bóta.ˈ lɛ́ðəx ʾɛ̀kɛla.ˈ zílela ṭla-ʾə́mma
swarìye.ˈ kut-yòmaˈ dɛṛíwa ʾə̀mma.ˈ kut-yóma dɛṛíwa ʾə̀mma.ˈ (15) ṭla-ʾə́mma
swaríye dìṛṛaˈ mə́ra ʾàxniˈ la-xəzyálən Jazíra Bóta ʾɛ̀kɛla.ˈ Mắmo b-gáne dìyeˈ
píšle màjburˈ tíwle xáṣə súse dìye,ˈ ʾáw u-xuláma dìye.ˈ

(16) θéla b-ʾùrxa.ˈ θéla b-ʾùrxa-wˈ θéla-w θéla-w θéla-w θèla.ˈ tre-ṭḷá yománe
wéla b-ʾúrxa t-là-xala,ˈ ʾu-t-là-štaya.ˈ xuláma Bangína mə́re ṭla-Mằmo,ˈ mə̀reˈ
mìr-e-mən,ˈ lɛ̀kəx zála?ˈ qṭilálən gànənˈ ʾánna ṭḷà-yomeˈ ṭḷà lɛlăwáθa.ˈ
la-ʾáxni-x xàlaˈ ʾu-lá susăwàθən xála.ˈ (17) mə́re tu-maníxəx xàčča.ˈ ʾu-šákrəx
šə́mmət márya ʾálaha xázəx ʾúrxa ʾɛ̀kɛla.ˈ mára tíwela xá-bena hàdəx.ˈ šúryela
mṣawòθeˈ ʾu-ʾáxxa l-tàmmaˈ ʾu-xílela ʾáni mə̀ndi-wˈ susăwaθéy də́ryəlla mə́ndi
ʾixàla.ˈ (18) píšela hàdəx.ˈ ʾàmər ...ˈ xuláma ʾámər ṭla-mìra.ˈ mə́re mír-e-mən
lɛ̀ka ʾazéxi?ˈ mə́re ṱ-ázəx qa-xàzəxˈ Zíne ʾɛkɛ̀la.ˈ ga-lɛ́ðəx ʾɛkɛ̀la,ˈ b-ɛ́ni
dùkθɛla,ˈ ʾɛ́nila ʾùrxa.ˈ mə́re ʾána là-mṣən ṱ-áθən mə́nnux hátxa.ˈ qìmleˈ xuláma
dìṛṛe.ˈ Bangína dìṛṛe.ˈ píšle ʾáw l-xóðe dìye.ˈ (19) šuréle mtaxmòne.ˈ gu-d-áy
taxmàntaˈ ṭḷá yomàneˈ lɛ́le la-xíla-w la-šə̀tyaˈ ʾu-la-dmìxa.ˈ qəm-ganwàle šə́nθa,ˈ
ṭlìle.ˈ θéla jə̀nne,ˈ qəm-šaqlìle,ˈ nablìle,ˈ mattìleˈ ʾal-ṭúrət Jazíra Bòta.ˈ

(20) ʾáyya ʾímə ṱ-ìla zílta Zíne,ˈ ʾímə ṱ-íla zílta l-bɛ̀θa,ˈ ʾíθwala xàθa,ˈ
Səttìyeˈ ʾu-Nàze-wˈ Zìne,ˈ ṭə̀ḷḷəθˈ xaθwàθɛwa.ˈ Səttíye ʾɛ-gòṛta-wawaˈ ʾu-Nàzeˈ
gawɛ̀θaˈ ʾu-Zíne ʾɛ-zòrtət kúlla.ˈ (21) ʾáyya mə́re ṭla-xaθwáθa dìyaˈ ha-xáθi
Səttìyeˈ ʾáti dúqla ʾáyya ʾisə̀qθi.ˈ ʾítli ṭlìba,ˈ lán-mṣaya mattánna b-ʾìði.ˈ
ʾítli ṭlìbaˈ hàtxɛle šəmme,ˈ hàtxa,ˈ hàtxa,ˈ hàtxa.ˈ (22) šqíltəlla ʾisə̀qθa,ˈ
Zíne mxíθəlla b-ʾíðət Səttìye,ˈ xáθa dìya.ˈ gwírta-wawa l-Qára Tèždin.ˈ xa-béna
ʾáw ʾímə-ṱ-íle ṣə̀lya,ˈ mə́ṭya gu-réšət ṭùra,ˈ zríqɛle yóma ʾə́lle dìyeˈ mə́re škíra
šə̀mmux,ˈ márya ʾàlaha,ˈ ʾɛ́ni qəm-mɛθéli láxxa bíye bə-b-sùsiˈ (23) mə̀reˈ
b-xšáwən ʾáyya mðìtɛla,ˈ ṣálən bàqrənˈ ʾáyya mòdi mðítɛla.ˈ mára ṣə́lyɛle
rəš-ʾɛ̀na.ˈ ʾáw ʾu-súse díye ṣə́lyela rəš-ʾɛ̀na,ˈ xə́zyəlla xákma baxtáθa tàma.ˈ
də́ryɛle šláma llɛ̀xu.ˈ (24) mə́ra b-šɛ́na b-ṭawàθa.ˈ m-táma ʾu-hál-laxxa Mằmo!ˈ
mə́re ʾánna m-ɛ́ka qəm-yăðíle šə̀mmi?ˈ mojə̀ble.ˈ ʾáwwa módi wìdle?ˈ mə́re mbàqrena.ˈ
ʾíθən tàmaˈ ṭə́ḷḷəθ bnáθa xèneˈ t-Băkùrku,ˈ huðáya fassàda.ˈ ʾíθwale ʾúpra ràba.ˈ
xulámət Mir-Zàndin-wewa.ˈ (25) mə́re Mir-Zàndinˈ ʾánna bnáθe díye ṱ-àziˈ
ʾaw-máyəθ ʾu-ʾùpra páyəš díyi.ˈ ʾánna bnáθe díye rəš-d-ɛ-ʾɛ̀na-wawa.ˈ ʾánna
šə́mye-wawa bəd-Mắmo mən-Zìne,ˈ sáb xaddámət Zìne y-awáwa.ˈ (26) mə̀reˈ ʾamrənnɛ́xu
xà məndí.ˈ ʾáyya mòdi mðítɛla?ˈ mə́ra ʾáyya Jazíra Bòtɛla.ˈ ʾàyyɛla Jazíra Bóta?ˈ
mə́ra hè.ˈ mə́re ʾɛ́ka pɛ́šən ʾàrxa?ˈ mə́ra ʾən-ít xoš-gàwṛaˈ kəs-Qára Tèždin.ˈ
ʾən-ít šúlət mirùθa,ˈ kəs-Mir-Zàndin.ˈ ʾən-it-ʾə́θya šúlət qaḥbùθa,ˈ kəs-bábən
Bằku.ˈ (27) hèˈ ʾámər rəmyàθa hawetúwa!ˈ t-lá-hawənwa mbúqrəllɛxu biš-spày.ˈ
qìmɛleˈ rəš-xáṣə súsə dìyeˈ ʾu-ya-ʾàlaha.ˈ síqɛle mə̀reˈ kút-dukθət kále sùsi,ˈ
tàma.ˈ ntak-ntak-ntàkˈ sáʾət kəmɛ̀la?ˈ sáʾət šáwwa qedàmta.ˈ (28) síqɛle
di-di-di-dì,ˈ kə́lyɛle qam-tắrət qáṣrə Qára Tèždin.ˈ qáṣrə Qára Téždin hóle
rəš-ṭùra.ˈ kúlla mðíta xazèla.ˈ ʾu-sìqɛleˈ súse kə́lya tàma.ˈ ták-tak mxáyəlla
goyáθə sùsaˈ ta-t-dàyəṛ súsa m-táma,ˈ là-jwijle súsa.ˈ (29) qímɛle ṣə̀lya,ˈ
nùbləlleˈ súsət Qára Tèždin,ˈ gríšəlle m-rəš-gə̀llaˈ m-xàla,ˈ síṛəlle ʾo-d-áw
šópe dìyeˈ ʾu-sìqɛle.ˈ síqɛle məxyɛle l-tằra.ˈ síqɛle mə́xya l-tằraˈ ʾu-plíṭṭɛla
Səttìye.ˈ (30) ʾax-ṱ-íla plíṭṭa Səttìye,ˈ xzìθəlleˈ xrìwɛle lə́bba díya.ˈ
šurɛ́θɛla npála dwiqə̀lla.ˈ hédi hédi núbəlla múttəlla rəš-qaràwət.ˈ
sab-šapìra-wewa Mắmo.ˈ múttəlla rəš-qaràwət.ˈ xa-béna Qára Téždin mə́re ʾə́lla
dìyaˈ wúð xá-məndi xăfī̀fˈ ta-d-áwwa ʾárxən šarìra.ˈ ʾána har-ṣálən mðìtaˈ mɛ́θən
ʾixàlaˈ ʾu-ʾàθena.ˈ (31) qímɛle Qára Tèždinˈ ʾaw-ṣə́lyɛle mðìta.ˈ ʾay-qìmtɛla,ˈ
wíðta qàwa.ˈ muθɛ́θəlla qàwa,ˈ muttɛ̀θəlle.ˈ ʾaw-ʾɛ́ne díye npíltɛla ʾisə̀qθeˈ ʾámər
hà!ˈ hóla gwìrtaˈ ʾu-ʾána lan-ðìya.ˈ (32) xaθwàθɛla dìˈ mádmɛ l-ġðàðe.ˈ ʾámər
hóla gwìrtaˈ ʾu-ʾána lan-ðìya.ˈ qímɛle lɛ̀le šə́tya qáwa.ˈ tíwɛle l-xáṣə súse
dìyeˈ ʾu-díṛɛle ṣə́lyɛle rəš-d-ɛ̀-ʾɛna,ˈ ʾɛ-ʾɛ́na ṱ-ìle ʾə́θya qamáye réša.ˈ (33)
Qára Téždin dìṛṛeˈ θéle bɛ̀θaˈ ʾámər hàˈ báxta kɛ́le ʾàrxa?ˈ mə́ra b-rèšuxˈ mó
ʾamràna?ˈ qáwa wíðtən ʾə́lle hàzərˈ muttɛ́θən ʾə́lle hóle làxxa.ˈ ʾáx ṱ-it-ʾáti
šə̀tya,ˈ ʾáp-ʾaw hàdəx.ˈ (34) yába mòdi,ˈ ṭla-mòdi?ˈ xo-lat-mírta xà-məndi?ˈ
ʾáxxa l-tàmma.ˈ mə́ra réšux rèšuxˈ mò t-ámrən ʾána,ˈ ya-Qára Tèždin?!ˈ mə́re ʾána
háwən Qára Tèždin,ˈ maθyánət xárje-w bárjət boṭanàye,ˈ ṱ-áθe xa-ʾárxa
ʾax-d-àwwaˈ gu-bɛ̀θiˈ ʾu-páləṭ lɛ́ðən lɛ̀kɛle zála,ˈ lɛ́ka là,ˈ ʾu-ʾána míya m-ʾɛ̀wən
štáya.ˈ (35) ʾu-yátu xāṣ-súse díye ʾu-bàre,ˈ ʾu-báre rəš-ʾɛ̀na.ˈ ʾámər ʾə́lle
dìyeˈ ha-gàni,ˈ ṭla-mòdi plíṭlux m-gu-bɛ́θi?ˈ ʾína ʾána l-mòdinwa ṣə́lya?ˈ ʾámər
súq ya-gàni.ˈ yóma hóle zrìqaˈ ʾu-gə̀nyaˈ lè-y-zarəq.ˈ (36) ʾáwwa lɛ́le ðìya.ˈ
sìqɛle,ˈ mə́re ṱ-ásqən mɛθə̀nne háwni.ˈ mə́re suq-mɛ́θi hàwnux.ˈ sìqɛle,ˈ mə́re
ṭla-bàxta,ˈ mə́re hàtxa mírəlli,ˈ hàtxa,ˈ mút màra?ˈ (37) mə́ra ṣli-mur-ʾə̀lleˈ
yóma hádele zrìqaˈ šə́mša mxíθa l-ṭuràne,ˈ heš-lɛ́la kmìlta šə́mša.ˈ ʾáti bas-ʾàyya
múrraˈ ʾu-dòṛ.ˈ Qára Téždin lɛ̀ðe manáya módila.ˈ báxta zìlla.ˈ qímɛle ṣə̀lyaˈ
mə́re ʾə́lle dìyeˈ mə́re ya-gàni.ˈ yóma hàdele zríqaˈ šə́šma heš-lɛ̀la mxíθa
l-ṭuráne.ˈ (38) qímɛle píšɛle màjburˈ Mắmo dìṛɛle.ˈ dìṛɛle,ˈ mə́re mòdila
qə́ṣṣət?ˈ mə́re ʾisə̀qθəxˈ ʾáyya ʾisə́qθa dìyila.ˈ mə́ra dìyux-ile hé.ˈ xàθi,ˈ Zìne,ˈ
hiwála ʾə̀lli.ˈ mə́ra lán-mṣaya doqánna b-ʾìði.ˈ hon-šqíltəlla ʾàna,ˈ mxíθəlla
b-ʾìði.ˈ ʾu-hóya bríxta ṭlàlux.ˈ (39) mə̀reˈ Qára Téždin ʾímə šmíle hátxa mə̀reˈ
xzì,ˈ ʾáxni ṭḷá xonăwàθəx,ˈ Qára Tèždinˈ ʾu-Čə̀kkoˈ ʾu-Sə̀ppo.ˈ ʾu-ʾùp-ati pɛ́šət
mə́nnən,ˈ ʾárpa xonăwàθəx.ˈ ʾə́lla b-šaqlə̀nnaˈ xáθət Mir-Zándin barxə̀nna-llux.ˈ

(40) mára qímɛle ʾə́θya síqa l-gàre.ˈ síqɛle l-gàreˈ maxzóyəlle Jazíra Bòta.ˈ
Zìneˈ ʾu-ʾán-xaddamyáθa díya ṣléla rəš-ʾɛ̀na.ˈ Mir-Zàndinˈ mə́re hóla ṣláya
rəš-ʾɛ̀na.ˈ mə́re ṣli-qàmθaˈ mə́re la-ʾàti ṣli-qámθa.ˈ Mắmo mə́re ṣlígən qámθa
ʾàti.ˈ mə́re la-ʾàti ṣlígən qámθa.ˈ ṣáwθa gu-púmmət màrɛla šəklánta.ˈ (41)
qìmɛleˈ Mằmoˈ tíwɛle xáṣə súse dìye,ˈ ṣə̀lyɛleˈ rəš-púmmət ʾɛ̀na.ˈ θíθɛla Zìne,ˈ
ʾárbi barbiyáθa hóla mə́nna dìya.ˈ θìθɛla,ˈ ʾáw šqíləlla yalə́xta dìyaˈ b-ʾìðeˈ
ʾu-ʾisə̀qθaˈ wáðəlla hàtxaˈ w-áy xzìθəlla.ˈ də́ryɛle šláma ʾə́lla dìya.ˈ (42)
mqubáltəlle šláme díye rəš-rèša.ˈ θíθɛla mə̀reˈ hálli xa-ṭásət mìya.ˈ qìmtɛlaˈ
híwtəlle xa-ṭásət mìyaˈ ʾu-šə̀tyɛle.ˈ šə̀tyɛle,ˈ ʾánna qəm-ṭarðàla.ˈ xaddamyáθa
kúlla qəm-ṭarðàla.ˈ mə́ra súqu l-bɛ̀θa.ˈ

(43) píšla tàmaˈ ʾánna xmìlla m-ġðáðe.ˈ xmìlla m-ġðáðe,ˈ mə́re ʾə́lla dìyaˈ súq
múr ṭla-xònaxˈ qa-t ʾə̀dyoˈ ʾáwði tàgbirˈ ʾásqi l-ṣɛ̀da.ˈ ʾána ṱ-ázən kəslɛ̀xuˈ
l-bɛ̀θa.ˈ mə́ra xzíθən b-xə̀lmiˈ xóni dàwəqluxˈ darélux gu-zəndàna,ˈ gu-hàbsa.ˈ
(44) mə́re lá taxmə́nnən ʾána bəd-zəndànaˈ lá-ʾaməṣ xónəx daréli gu-zəndàna.ˈ ʾáti
súq múr ʾə́lle dìyeˈ tə́mməl xoš-ʾàsqi l-ṣɛ́daˈ w-ána ṱ-áθən kə̀sləx.ˈ qìmtɛlaˈ
sìqtɛlaˈ mə́ra ṭla-xóna dìyaˈ mə́ra xòniˈ hóle zála lə̀bbiˈ ṱ-ásqət ṣɛ́dət ʾə́rbət
wàla.ˈ ṱ-àsqetiˈ mɛθə́tli ʾə́rbət wàla.ˈ (45) ʾámər xàθiˈ xázəx čú-bena lat-ṭlíbta
hátxa məndiyáne díya hot-ṭlàba!ˈ mə́ra xòniˈ hóle zàla lə́bbi.ˈ mə́re də̀x lítləx
xáṭər.ˈ mára qìmɛleˈ qédamta híwɛle xàbra,ˈ sìqela.ˈ síqela l-ṭùraˈ ʾu-dúnye
šurɛ́θɛla dwíqta ràya.ˈ Mắmo síqɛle l-bɛ̀θaˈ gu-qáṣrət Mir-Zàndin.ˈ (46) ʾímət
dúnye šuréla ràya,ˈ Mir-Zándin šodə́rre xa-xulàma.ˈ mə́re ṣlígən mur-ṭla-Zìneˈ
k̭účke mtagəbràla,ˈ ʾáxni dìṛṛənˈ la-mṣélən síqlən ṣɛ̀da.ˈ dúnye hóla ràya.ˈ
ṣə̀lyɛleˈ ʾína Mắmo-w Zìneˈ hóla nšáqa ġðàðe.ˈ ʾə̀θyɛleˈ ʾo-xuláma xə́zyəlla mə̀reˈ
mir-è-mən,ˈ márpo m-ġðàðe!ˈ Mir-Zándin hóle θèle.ˈ ʾáwwa tíwɛle hàtxaˈ
rəš-qằnăpa.ˈ (47) ʾɛ́-ga kúlla ʾaġăwáθa šexìyeˈ kúlla b-ʾabbàye-wawa.ˈ də́ryəlle
ʾabbáya b-rešèyˈ ʾay-mṭúšyəlla bàre,ˈ Zìne.ˈ ʾə́θyɛle wìra,ˈ šlàma ʾəllɛ́xu,ˈ
b-šɛ́na b-ṭawàθa.ˈ qəm-qabə́lle šláme tíwa l-ʾằra.ˈ (48) ʾámər lat-nxàpa!?ˈ xá
ʾaxwáθi mìraˈ dráya šlámi ʾə̀lluxˈ ʾu-ʾáti tíwa l-ṭìzux!ˈ lə́mu la-qìmlux?ˈ ʾámər
mír-e-mən ʾɛ̀bɛleˈ gu-díwən ṱ-ámreti ṭìza.ˈ lá-mɛθət ṭíza gu-dìwən.ˈ (49) Qára
Téždin qímɛle rəš-gáne dìyeˈ mə́re mbàqərˈ bálki ṱ-íle kasè-mraʾa-lle,ˈ bálki
ṱ-íle rešè-mraʾa-lleˈ bálki ṱ-íle xa-dukθà-mraʾa-lle.ˈ ṭla-har-hàtxa?ˈ tìwɛle.ˈ
ʾɛ́-ga qìmɛleˈ Qára Téždin ʾímət píšle ʿằṣăbi,ˈ qə̀ryɛleˈ Mắmo bíye dìyeˈ mə̀reˈ
Qára Tèždin,ˈ ʾána-w ʾàtiˈ xonăwàθɛwəx,ˈ bráye bár axrằte,ˈ ʾax-ṱ-amrìla.ˈ
hàyyoˈ hálla ʾíðux gu-ʾìði.ˈ ʾu-ṱ-amrə́nnux xà məndí.ˈ (50) mára Qára Téždin
zìlɛle,ˈ yíwəlla ʾíðe gu-ʾíðət Mằmo.ˈ Mắmo qəm-šaqə́lla ṣoṣiyáθət Zìneˈ mattúla
gu-ʾíðət Qára Tèždin.ˈ Qára Téždin ðíle ʾal-ʾasā́s hóla Zíne báre dìye.ˈ
ʾabbàyele də́rya b-réša.ˈ qìmɛleˈ čìra-wˈ zìla.ˈ (51) mə́re ṭla-báxte dìye,ˈ
Səttìyeˈ mə́re Səttìyeˈ hā́l ʾu-qə́ṣṣət hàtxɛla.ˈ Mắmo-w Zíne hóla npíle
gu-ʾoqàna.ˈ dɛrə́xle núra b-bɛ̀θa.ˈ maqðə̀xle bɛ́θənˈ ta-t-bárya hàwərˈ ʾu-náše
kúlla ṱ-àθiˈ mač̣móye bɛ̀θa.ˈ Mắmo-w Zìneˈ ṱ-àrqi m-gu-bɛ̀θa.ˈ (52) mə́ra
ʾən-ila-hàtxaˈ ʾáp yala-zóra k̭áwe gu-dudíya ʾu-qùrʾən-žigənˈ ʾu-màqədla kúlla.ˈ
ʾámər là,ˈ lá-mur hàtxa.ˈ yála mpàləṭleˈ ʾu-qùrʾən-uˈ maṭpə̀xle bɛ́θa.ˈ bɛθət Qára
Téždin šawwà ṭabắqe-wewa,ˈ šawwà ʾotáxe.ˈ mára də́ryəlle núra b-bɛ̀θa.ˈ də́ryəlle
núra b-bɛ̀θa,ˈ šúryɛle qàðaˈ ʾu-bréla hòsaˈ ʾu-hàwər-ila.ˈ

(53) Mir-Zándin mə́re ṭla-Bakùrko,ˈ xa-huðàya-wewaˈ dagàla.ˈ ʾáwwa qìmɛleˈ
plìṭɛleˈ mə́re,ˈ Mir-Zándin mə́re ʾə́lle dìyeˈ xzígən ʾáwwa mut-qàlɛle?ˈ qímɛle
plìṭaˈ xə́zya ʾína bɛ́θət Qára Téždin qàða.ˈ ʾàmərˈ mír-e-mən čú-məndi lɛ̀la.ˈ
šárrət kàlwelaˈ ʾu-yále hóla mparóje bìyaˈ ʾu-ṣráxa xòθa.ˈ (54) bɛ́θət Qára
Téždin qàða,ˈ ʾáw mdugə̀lleˈ mə́re čù məndí.ˈ bréla hàwərila,ˈ hàwərila,ˈ qàlɛle.ˈ
mə́re ṭla-xuláme dìyeˈ ʾo-t-wéwa ʾə́θya mən-ṣɛ̀daˈ mə́re ʾə́lle dìyeˈ qu-plúṭ ʾàtiˈ
xzi-mòdila qə́ṣṣət.ˈ ʾáw dax-páləṭ gu-tằraˈ xáze ʾína bɛ́θət Qára Téždin qàða.ˈ
(55) ʾámər mìr-e-mənˈ là-xa gáya,ˈ b-šàwwa gáyeˈ b-rèšuxˈ bɛ́θət Qára Téždin
qìdle.ˈ Qára Téždin ʾíle xə̀tne díye.ˈ yáʿni xáθət Mir-Zàndin-ile šqíla Qára
Tèždin.ˈ xa-bènaˈ ʾàwwaˈ krìbɛle Mir-Zándinˈ maxéla ʾáqle dìyeˈ l-gótət
Bakùrko,ˈ ṣawə́lte díye nápla tàma.ˈ ʾu-ʾázi hàwərilaˈ ta-t-ʾàzi.ˈ (56) zílela
xa-fátra m-áxxa l-tămàha.ˈ ʾàmərˈ yálla huðàyaˈ kálba xăràmaˈ šəxtànaˈ hal-ʾìmən
ṱ-áwət hátxa mdagóle?ˈ bɛ́θət Qára Téždin qáða ʾu-hot-màraˈ šárrə kàlwela.ˈ
suq-mɛ́θila ṣawə̀lti!ˈ (57) ʾáwwa síqɛle mɛθóye ṣawə̀lteˈ ʾína xazèlaˈ Zíne-w Mằmoˈ
hóla mə̀-ġðaðe mṣawóθe.ˈ ʾámər hálli xá-məndi ṱ-àxlənˈ t-lá-pɛšən kə́twa
qam-ʾàqlux.ˈ ʾámər ga-k̭òraˈ ʾána mò yánnux?ˈ ʾən-hawə́twa gu-ʾáθṛa dìyi,ˈ
kú-məndi băyə́twa t-yànwalux.ˈ ʾína ʾána hon-ʾə́θya gu-ʾaθṛɛ̀xu.ˈ lázəm ʾàxtu
mhăyərítuli.ˈ (58) ʾámər lằʿət,ˈ pɛ́šən kə́twa qam-ʾàqlux.ˈ ʾámər de-sí čù-məndi
ʾəllúx la-tàrəṣ,ˈ huðáya spìsa.ˈ qəm-ṭarə́dle zìlle.ˈ zìlle,ˈ ʾánna náše šurèlaˈ
mač̣mòyeˈ bɛ́θət Qára Tèždin.ˈ (59) šurèlaˈ xáθe díye Səttìye,ˈ Zíne mšadóre
ṭla-Səttíye xáθa dìyaˈ hădàyaˈ hadìyaˈ ṱ-íle qíða bɛθèy,ˈ mə́ndi hàle,ˈ čú məndí
lítla pyàša.ˈ mšadóre ʾə́lla dìya.ˈ ʾu-náše θèlaˈ qəm-banɛ́le bɛ́θe dìye,ˈ gu-ʾə́šta
šáwwa yomàne,ˈ ʾašírət ràbθa-wawa Jazíre Bóta.ˈ qəm-banɛ́le bɛ́θe dìye,ˈ xa-tré
ʾotàxe,ˈ tíwle gáwa dìya.ˈ (60) b-dártə xa-yòmaˈ Bakúrko qlíble mə́re
ṭla-Mir-Zàndin,ˈ míre ṱ-amrə́nnux xà məndí.ˈ ʾína dū̀s-ila,ˈ hammə̀nət-ʾəlli.ˈ mə́re
mòdila?ˈ Bakúrko duglána mùr.ˈ mə̀reˈ Mằmoˈ băyéla Zìne.ˈ (61) ʾáyya Zíne ʾíθən
trèʾe.ˈ ða-xàθelaˈ ʾu-ða-bàxtela.ˈ ʾáwwa xšìwɛleˈ Mir-Zándin bahs-báxte dìyele.ˈ
lɛ́wa xšìwaˈ xàθe.ˈ lá-məre bắye xàθux.ˈ mə́re bắye Zìne.ˈ ga-ʾɛ́ni Zìneˈ ʾáxni
lɛ̀ðəx.ˈ (62) ʾáwwa mə̀reˈ yàʿniˈ bàxtaˈ šarìfɛla.ˈ ʾu-lítla hátxa šuláne
ʾu-mə̀ndiˈ ʾu-ʾána yắðən ʾáxxa l-tàmma.ˈ Bakúrko mə̀reˈ ʾən-lɛ́la hàtxaˈ — tìweˈ
mṭáli b-šətrənjàneˈ ʾo-xàʾaˈ gàleˈ ʾasrār d-o-xèna.ˈ ʾən-lɛ́la hàdəx,ˈ réši
prùmleˈ ʾu-ʾap-mā́l mə́ndi díyi k̭áwe qàlux.ˈ

(63) ʾáwwa Bakùrkoˈ ʾíθwale mə́ndi ràba.ˈ xa-huðàya-wewa.ˈ ʾíθwale ṭḷà-bnaθa.ˈ
mára qìmɛleˈ qə́ryɛle qa-Mằmo,ˈ ʾə́θyɛle tíwa b-dìwənˈ ʾu-náše kúlla tìwelaˈ
gu-dìwən.ˈ šúryela mṭawóle b-šətrənjàne.ˈ ṭḷá-gaye mṭuwə̀lla,ˈ ríqle Mir-Zàndin.ˈ
lá-mṣele b-Mằmo.ˈ (64) mə́re ʾána mò ʾóðən b-áwwa náša,ˈ Bakùrko?ˈ qímɛle ríqa
síqɛle mə́re ṭla-Zìne,ˈ t-băyéla Mằmo,ˈ síqɛle mə̀reˈ Zìneˈ mùt wáða láxxa?ˈ
qu-mpárəj panjàra.ˈ xzɛ́gən xònəxˈ ʾu-Mắmo ṱ-íla tíwe mṭawóle b-šətrənjàneˈ
ʾaw-ʾálma ṱ-íle jmíya tàmaˈ ʾáxxa l-tàmma.ˈ (65) qímtɛla ʾáp-ʾay gašóqa hàtxaˈ
b-panjàraˈ ʾína xzìθəlleˈ xáṣət Mằmoˈ ʾə́lla dìya,ˈ xáṣe díye ʾə̀lla.ˈ ʾáwwa
ṣə̀lyɛleˈ mə́re ṭla-Mắmo ʾu-Mir-Zàndin,ˈ mə̀reˈ mìr-e-mənˈ zàwdɛla mə́nni,ˈ ʾána
ṱ-amrənnɛ̀xuˈ mšáxəlpu dukàne.ˈ mšáxəlpu dukàne.ˈ (66) ʾímət mšuxlə̀pla dukáne,ˈ
Mắmo ʾɛ́ne npílla l-panjàraˈ ʾu-Zìneˈ ʾàyˈ tíwta gu-panjàra.ˈ šuréle là-draya
bála l-šətrənjàne.ˈ šuréle gašòqeˈ b-Zìne.ˈ muxsə̀rre Mắmo.ˈ ṭḷà-ʾiθaθa muxsə́rre
Mắmo.ˈ mə́re ʾə́lle dìyeˈ mə́re ʾànaˈ dárdi lɛ́la d-àyya.ˈ dárdi ʾíla t-ʾá-t
gu-panjărìye.ˈ ʾàyˈ qəm-qaṭláli ʾu-marəqàli.ˈ (67) Bakúrko mə̀reˈ mir-è-mən,ˈ
náθux lè-y-yatlaˈ l-hàtxa náše mṣáwθi.ˈ mə̀reˈ hóla dmìxtaˈ gu-šwíθa ʾəḷḷɛ̀θa,ˈ
ʾu-gu-párrət nàme.ˈ ʾày-ila ṭlíbti.ˈ Qára Tèždinˈ qímɛle qa-gáne dìye.ˈ ʾánna
bắyi qaṭlìle Mắmo.ˈ Mir-Zándin qìmɛleˈ bắye qaṭə̀lle.ˈ (68) qímɛle Qára Tèždinˈ
gáne dìyeˈ mə̀reˈ ʾána Qára Tèždin ʾíwənˈ ʾu-ʾítli ṭḷà xonăwáθaˈ bráye
bar-axrằte-wəx.ˈ ʾo-mənnɛ́xu t-dàqərˈ b-Mằmo,ˈ m-áxxa hál qaṣrət-mìraˈ ṱ-oðə́xle
də̀mma.ˈ (69) ʾu-qímɛle xóne dìyeˈ Čə̀kkoˈ báθre mə́re ʾána Čə́kko šeðànən.ˈ ʾáwwa
sɛ́pi šqílənne b-əmmà-dawe.ˈ ʾo-mənnɛ́xu t-ḥárrək máxe l-Mằmoˈ réše díye
mqadəqdə̀nneˈ ʾáqle w-iθáθe ʾu-réše pɛrmə̀nna.ˈ (70) qímɛle ʾo-xóne díye Sə́ppo
ʾo-t-ṭḷàθa.ˈ ʾaw-bìš šeðána.ˈ ʾáp-xa mə́nna lá-ṣbirre rhíwle gu-dìwən.ˈ
Mir-Zándin čìrre.ˈ síqle l-bɛ̀θa.ˈ (71) mə́re ṭla-yə́mme dìye,ˈ mə́re yə̀mmiˈ ʾə̀dyoˈ
ṭḷàθnaˈ xonăwáθət Qára Tèždinˈ mopíšəlle ləbbèy.ˈ mə́ra ṭla-mòdi bábi.ˈ mə́re hāl
ʾu-qə́ṣṣət hàtxɛla.ˈ mə́ra bròni.ˈ lɛ́le ʾə́θya báθər bàxtux.ˈ ʾə́θyɛle bắye xàθux.ˈ
xáθux băyàle.ˈ (72) ʾáti qam-ʾɛ́nə d-ánna botanàyeˈ mšádərra ṱ-ázi mɛ́θi xàrje.ˈ
ʾu-ʾàtiˈ xəlāl-xà-šetaˈ ʾáti dúqle gu-sə̀jən.ˈ qam-ṱ-àθiˈ mpáləṭle mən-hàbsa.ˈ
mbárəxla xáθux ʾə̀lle.ˈ w-ap-ʾàwˈ xa-brónət màlkɛle,ˈ xa-gòṛɛleˈ ʾu-šapìrɛle.ˈ
qá-mo le-y-yátla xáθux ʾə̀lle?ˈ (73) ʾàwwaˈ qə́ryɛle mə́re Qára Téždin ʾu-Čə́kko
ʾu-Sə̀ppo,ˈ mə́re hàyyoˈ mə́ra há mò bắyət?ˈ mə́re sógən mɛ́θo xárj-u bárjət
botanàyeˈ ʾu-ʾána xáθi t-yánna ṭla-Mằmo.ˈ mə́ra ʾən-ʾáxni ṱ-àzəx,ˈ là mtalpə́tle,ˈ
là-daqrət bíye.ˈ mə́re làʾa.ˈ

(74) ʾánna zìlelaˈ xà-šeta.ˈ ʾánna dax-ṱ-ìla zíle,ˈ Mắmo də́ryəlle gu-zəndàna.ˈ
zəndána ʾíle hàbsa,ˈ sə̀jən.ˈ də́ryəlle tàma.ˈ ʾu-yóma ṭla-yòma-wˈ hal-mə́ṭya
šèta.ˈ xa-bènaˈ ʾə̀θyela.ˈ Qára Téždin ʾu-Čə́kko-w Sə́ppo ʾə́θyela ṭḷàθnaˈ l-tắrət
Qára Tèždin.ˈ Səttìyeˈ síqtɛla l-gàre.ˈ hóla qəm-xazyàlaˈ θéla ṭḷà swaríyeˈ
l-ṭắrət bɛ̀θa.ˈ (75) har-m-rəš-gàre,ˈ mə̀raˈ Qára Tèždin,ˈ m-yómə ṱ-ítu zìleˈ
mɛθóye xàrje,ˈ mɛθóye zúze ṭla-Mir-Zàndin,ˈ m-ó-yoma dwíqəlle Mắmo gu-hàbsa,ˈ
ʾu-hàl-ʾədyo.ˈ ʾánna zìlelaˈ ṭḷàθna,ˈ lɛ́la muníxe zìlelaˈ l-bɛ́θət Mir-Zàndin.ˈ
(76) mə́ra hadìya qaṭlə́xlux.ˈ lítlux pyáša pə̀rṣət,ˈ dìya qaṭlə́xlux.ˈ yába qa-mò?ˈ
mə̀raˈ ʾàxniˈ mə́rəx ʾáti là-daqrət b-Mắmo.ˈ hót m-ó-yomə ṱ-íx ʾaxni-zíle ʾáti
də́ryəlle gu-zəndàna,ˈ gu-hàbsa.ˈ (77) mə́ra hadíya bắye mpalṭə̀tleˈ ʾu-xáθux
mbarxə́tla ʾə̀lle,ˈ dìya qaṭlə́xlux.ˈ Bakùrkoˈ ʾámər ʾáxni ṭla-mò ṣáləx ʾáxni
mpalṭə́xle?ˈ xoš-Zìneˈ mṣaqlàla gána,ˈ dárya dáwa b-gàna,ˈ mxamlàla gána,ˈ
ʾu-šáqla ʾárbi barbiyáθa mə̀nna,ˈ ʾárbi bnàθa,ˈ ʾu-ṣálya mpalṭàlaˈ w-áxni ʾàxxa
ṱ-óðəx xlúla.ˈ (78) mə́re dū̀s-ila Bakúrko.ˈ qìmtɛlaˈ ʾáy blìgtɛla-wˈ mára
ṭla-d-án xaddamyáθa díya ʾárbi bnàθaˈ mtagbóre gàna.ˈ ʾàwˈ šaqə́lla gána Bakúrko
ràqa,ˈ ṣàleˈ kəs-Mằmo.ˈ ʾàmərˈ Mằmo,ˈ Mằmo,ˈ mə̀ri-lluxˈ hálli xá-məndi ṱ-àxlenaˈ
là-yiwlux ʾə́lli.ˈ hadíya xonăwàθux,ˈ márətwa xonăwàθi,ˈ ʾáyya xá-šeta hóla támma
láxxa lɛ́la mbaqorə̀llux.ˈ hadíya ṱ-àθya Zíne,ˈ ʾarbí barbiyáθa mə̀nna.ˈ ʾu-ṭálba
xáṭər mə̀nnuxˈ ʾu-ṱ-áθe gáwra l-xa-xèna.ˈ (79) ʾáwwa là hummə́nne qamáye.ˈ mə́re
də-xoš-gàwraˈ xo-lán har-ʾána gàwṛaˈ ʾíθən biš-gùṛe mə́nniˈ biš-šapìre mə́nni-wˈ
biš-xoš-gùṛe.ˈ là hummə́nne.ˈ ha-t-xazèlaˈ bráta θàya.ˈ (80) ʾɛ̀-benaˈ ʾàxxaˈ Zíne
hóla ṭlába mən-ʾalàha,ˈ hóla màraˈ ya-ʾàlaha,ˈ háwe ṣáxi hál-ʾɛ-gət ʾána máṭyən
ʾə́lle dìye.ˈ ṣlàyɛla Zíneˈ m-qúrbət hàbsaˈ ʾu-áw xzàyəllaˈ ʾárbi bnáθa mə́nna
dìya,ˈ ʾu-θáya kə́sle dìye,ˈ hummə̀nne l-Bakúrko.ˈ (81) mə́re díya ṱ-áθya ṭálba
xàṭər mə́nni.ˈ ʾàwˈ də́ryɛle xɛ̀la,ˈ síṛɛwa zənjíre b-rušàne.ˈ də́ryɛle xɛ̀laˈ
ta-t-šarə̀ṭla gáne.ˈ ʾu-ʾáyya zə́njir ʾáwra ʾánna waríðət qðàle,ˈ kasxàlaˈ
ʾu-nàpəl.ˈ šuréle də̀mmaˈ ṣláya m-naxìre díye.ˈ (82) ʾáy jal-jálde wírra ʾə́lle
dìyeˈ mə́ra lá-dri xɛ́lət gànux.ˈ ʾána θíθən mpalṭánnux m-gu-sə̀jən.ˈ mə́re lát-θiθa
ʾána mpalóṭəlli m-gu-sə̀jən.ˈ θíθət šqála ʾáyya róxi mən-gu-gàni.ˈ mə́ra làʾa!ˈ
ʾána θíθən mpalṭànnuxˈ ʾáxxa l-tàmma,ˈ lá-dri xɛ̀la!ˈ (83) ʾáwwa hàdəxˈ mṣawòθeˈ
ʾu-màyəθ.ˈ ʾímət mìtleˈ šurèlaˈ jnànaˈ ʾu-bxàyaˈ ʾu-mṣawóre ṭla-xóna-w Bakùrko.ˈ
qímela ʾə̀θye.ˈ ʾɛ́-bena ʾáxxa kúlla jnanyàθɛla.ˈ ʾɛ́-ga zmárɛla b-tábut dìye.ˈ
márɛla tábut díye hóya smóqta-w xwàrta-wˈ ʾu-Mắmo mítle qèdamta-wˈ ʾána mɛ́θən
ʾaṣə̀rta.ˈ (84) ʾu-šuréla hátxa jnána bíye dìye.ˈ mə́ra Bakúrko ʾàw-ileˈ sằbab
wíya.ˈ mə́ra mɛθítule kə̀sli!ˈ múθye Bakúrko kə́sla dìya.ˈ (85) ʾàwˈ qam-ṱ-asə́qwa
mə́re ṭla-bnàθe.ˈ mə̀reˈ màṣiθu.ˈ hadíya ʾána ṱ-àsqən,ˈ Zìneˈ maštáli sàmmaˈ
ʾu-maqðàli.ˈ ʾína m-báθər maqðàliˈ ʾaw-qə̀ṭmaˈ šaqlìtuleˈ mxamìtule.ˈ ʾap-Zíne
mɛ̀θa,ˈ mattíla kəs-Mằmo,ˈ tráθney hàtxa,ˈ ʾo-qə́ṭma dɛrítule b-rèša-wˈ lítlɛxu
šùla.ˈ (86) qímɛle síqɛle Bakùrko,ˈ síqa kəs-Zìne.ˈ Zíne mə̀raˈ qà-mo wídlux
hátxa?ˈ ʾámər ʾána čú-məndi lan-wìða.ˈ ʾámər bas-ṣàwθa ʾána mṣáwθən,ˈ čú-məndi
lan-wìða.ˈ lán-ʾana qṭìləlle.ˈ mə́ra hàlluleˈ ṭàsa,ˈ ṭásət mìya.ˈ mḷóla sámma-w
hallùle-lle.ˈ (87) yíwəlle sámma báθər ġðàðeˈ há-ṱ-ile npìla.ˈ də́ryəlla núṭa
b-réše díye ʾu-muqðə̀lle.ˈ ʾə́θyela bnáθe dìye,ˈ šqíle ʾo-qə̀ṭma,ˈ kúlla də́ryəlle
gu-xa-jùllaˈ ʾu-múttəlle tămàha.ˈ w-áyya šurèlaˈ ṭlába mən-ʾálaha ta-t-mɛ́θa
ʾup-ày.ˈ mrìla.ˈ ʾixála là xílla.ˈ šuréla bxàya.ˈ (88) θéle xóna díya
Mir-Zàndinˈ mə́re xàθiˈ bássa bxɛ̀gənˈ bássa wuð-tàzi.ˈ kut-bằyətˈ t-yánnəx ʾə́lle
dìye.ˈ mùr,ˈ ʾána t-yánnəx ʾə́lle dìye.ˈ (89) mə́ra m-báθər Mằmo,ˈ là-băyənˈ là
nášaˈ ʾu-là ʾáti mṣáwθət.ˈ là-mṣawθət!ˈ ʾúp-xa la-bằyən,ˈ ʾànaˈ mɛ́θən báθər
Mằmo.ˈ šuréla jnàna-wˈ šuréla mxáya b-gàna-wˈ šuréla la-xàlaˈ há-t-ʾup-ʾáyya
mìtla.ˈ ʾáθela myáθa ʾup-ʾày.ˈ (90) mattóyəlla gu-qáwra tráθna mə-ġðàðe.ˈ sáqela
bnáθə Bakùrko.ˈ ʾáw-qəṭma dráyəlle b-rəš-qáwra diyèy.ˈ qyàmelaˈ xá-zawgət
xoriyàθa.ˈ xá-zawga bráyɛle b-rešèy.ˈ (91) qàwraˈ ʾíθən xa-káwe gàwaˈ ʾu-hóle
ʾíθən jawə̀tta,ˈ jawə́ttət práma qɛ̀se.ˈ ʾi-qɛ́ma xa-dalíθət xùwweˈ ʾi-xắða l-án
tre-xoriyàθa.ˈ kút ʾásəq qamáya xazéla ʾɛ-dalíθa brìθəll-aniˈ parə̀mla.ˈ
ʾu-hal-hadíya pyášɛla ʾɛ-dùkθa.ˈ šwiqáli táma-w θéli làxxa.ˈ